---
title: "Forstanderskifte - en milepæl"
permalink: /årsskrift/forstanderskifte-1984/
author: inger_engberg
category:
  - Årsskrift
tags:
  - Årsskrift 1984
  - Tage Benjaminsen
  - Ole Worm
excerpt: "Inger Engberg beskriver forstanderskiftet fra Tage Benjaminsen til Ole Worm."
---

Umiddelbart efter det ekstraordinære repræsentantskabsmøde den 14. april 1984, fik Idrætsskolens bestyrelse en skriftlig opsigelse fra forstander Tage Benjaminsen, gældende fra 1. oktober 1984. Vi tog opsigelsen til efterretning, men med beklagelse.

Tage havde fået tilbudt stillingen som forstander for den nye Sundhedshøjskole ved Skagen, og det var åbenbart en udfordring, Tage ikke mente, han kunne sige nej til.

Det blev så til familien Benjaminsens virke gennem to år på Idrætshøjskolen, hvor der blev sat gode spor.

Bestyrelsen ønsker familien alt godt i det nordjyske!

Og så velkommen til Ole Worm og familie. Bestyrelsen har blandt mange velkvalificerede ansøgere valgt Ole Worm som forstander.

Ole har en god, stærk baggrund - er lærer, har bl.a. været lærer på Idrætsskolen i 14 år, og virket som adjunkt på Odense Universitet de sidste par år. Megen idrætsteori har Ole nedfældet, - har undervist, og bl.a. været håndboldtræner i AGF og Fredericia KFUM.

Bestyrelsen ser med fortsat glæde og forventning frem til Idrætsskolens fremtid, også således der leves op til repræsentantskabets målsætning for Den jyske Idrætsskole.

_Inger Engberg_  
_formand_
