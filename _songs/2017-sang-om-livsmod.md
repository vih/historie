---
title: "En sang om livsmod (2017)"
author: dy_plambeck
composer: michael_bojesen
header:
  overlay_image: "//images.weserv.nl/?url=https://drive.google.com/uc?id=1-cFj15x1cUa1hNri4b62E4DUJgoaZksj&w=2000&a=attention"
category:
  - Sange
  - Officiel skolesang
  - Årsskrift
tags:
  - Jubilæum 2017
  - Årsskrift 2018
excerpt: "Morgensang skrevet af Dy Plambeck og med musik af Michael Bojesen i forbindelse med højskolens 75 års jubilæum 2017/18 og efterskolens 10 års jubilæum."
permalink: /sang/2017/
---

**Tekst**: Dy Plambeck, 2017  
**Musik**: Michael Bojesen, 2017

{% include audio src="https://drive.google.com/uc?id=1O9a2PRZ57LWQEp85kdwEN2RolMS8ESyL" %}

Lyset strækker sine lange arme over himlen  
skubber mørket langsomt væk fra Nørreskovens top.  
Søvnen ligger ganske let henover vores ansigt,  
før vi åbner vores øjne, vågner vores krop  
strækker sig og slår dynen væk,  
drømmen tog med en fugl på træk.

_Og så ser du: i natten skiftede du ham_  
_vipstjerten kalder, kroppen er i gang_  
_du standser og lytter_  
_indeni dig bor en sang, bor en sang_  
_om livsmod_  

Hjertet løber hurtigt mellem skovens grønne træer.  
Mælkejunger ligger tunge i den dybe jord  
minder om en voldsom tid, hvor der var kamp og våben.  
Ud af mørket vokser skolen, træder nye spor  
tænder flammen i vores bryst  
giver os vores fremtidsrøst.

_Og så ser du: i natten skiftede du ham..._

Lysten til at ville skaber evnen til at kunne.  
Livet former bjerge, mens vi vandrer op ad dem  
kærlighed og håb og venskab følger os på vejen  
fodaftryk i vores indre kommer med os hjem.  
Skubbes vi af en fremmed hånd  
gribes vi af en fælles ånd.

_Og så ser du: i natten skiftede du ham..._

Cyklen glider lydløst gennem sandet langs med fjorden.  
Kroppen er en buet form, der viser vejen hen  
til et sted hvor viljen svømmer stærkere end frygten.  
Når vi rækker vores hænder mod en ukendt ven  
hører vi om et velkendt navn  
nu forløses et gammelt savn.

_Og så ser du: i natten skiftede du ham..._

Tiden lister nænsomt over marken foran skoven  
mens vi vokser stille sammen som forundret bær.  
Lægger øret tæt ved brystet og vi lytter længe  
til en evig susen fra det liv, der leves her.  
Drømmens fugl synger hver dag ny.  
Vågn nu op. Det er morgengry.

_Og så ser du: i natten skiftede du ham..._  

## Noder

[<i class='far fa-file-pdf'></i> Download noder som PDF](https://drive.google.com/uc?id=1-i4gLDOQT7wFsimUi4X_Zyzd_rFpxnFT){: .btn .btn--danger .btn--primary .btn--large}

## Om sangen

_Skrevet i forbindelse med Vejle Idrætshøjskoles 75 års jubilæum og Vejle Idrætsefterskoles 10 års jubilæum i 2017/18._
