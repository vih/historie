---
title: VIH Sportslab skaber samarbejde
permalink: /aarsskrift/2018/sportslab/
author: anne_vinternes
category:
  - Årsskrift
tags:
  - Årsskrift 2018
excerpt: "En eliteløber mod fire højskoleelever. En cykelrytter på havelåge mod en amatør. En bøf mod en boldspils-spirrevip. Hvem mon vinder? Det har en gruppe elever på Vejle Idrætshøjskole testet og klippet sammen til et journalistisk indslag kaldet VIH Sportslab."
header:
  overlay_color: "#1aa2dd"
  teaser: https://drive.google.com/uc?id=1dOtbqi5yJ_tlXfI0ceSzX1yjrdxxN3Iw
  overlay_image: https://drive.google.com/uc?id=1dOtbqi5yJ_tlXfI0ceSzX1yjrdxxN3Iw
toc: true
sidebar:
  nav: "yearbook-2018"
---

## Samarbejde på tværs af linjer

Sportslab blev her i foråret til et samarbejde mellem de to linjer: Sportsjournalistik og Test & Træning. Her var tanken at lade et journalistisk indslag spille sammen med teori og fysiologiske forsøg gennem Test & Træning. Eleverne blev delt ud på tre projekter, hvor de skulle samarbejde om at indsamle data, teste personer i skolens testcenter, interviewe kilder, filme hele forløbet og slutteligt klippe det sammen til en journalistisk veltilrettelagt udsendelse. 

Vi overvejede, hvordan vi kunne skabe et projekt, der kunne inddrage alle eleverne, så de hver kunne bidrage med noget relevant fra deres linje - men samtidig lære af hinanden i processen. Derfor delte vi dem ud i tre grupper, hvor der var en blanding af linjerne, så der i hver gruppe var nogen, der kunne bidrage med viden om at lave fysiske tests og nogen, der kunne bidrage med den journalistiske vinkel på forløbet - og gøre de lidt mere videnskabelige overvejelser forståelige for almindelige mennesker.

## Eliteløber vs. fire højskoleelever

{% include figure image_path="https://drive.google.com/uc?id=1ILUqkkXMmYVA6rw58pW9TLcWS_T-IJ6r" alt="Efterskoleelev, Ebbe, bliver interviewet om sine forventninger." caption="Efterskoleelev, Ebbe, bliver interviewet om sine forventninger. Foto: Lars Olesen" %}

I dette eksperiment lader vi eliteløberen Ebbe Schou Møller fra efterskolen konkurrere på skolens 400-meter bane. Han skulle dyste imod fire højskole-elever på distancen 3000 meter. Højskole-eleverne måtte give stafetten videre hver runde, mens eliteløberen Ebbe skulle løbe hele distancen selv. Kan eliteløberen holde en høj nok fart på hele distancen og vinde over højskole-eleverne, som skal løbe kortere og får en pause? Alle deltagere skulle derfor lave en max-test inden, så de kunne blive sammenlignet. Her viste resultaterne, at eliteløberen klart havde det højeste kondital, men at højskole-eleverne også lå i den høje ende, hvilket gjorde løbet tæt. 

Du kan se, hvem der vandt i videoen nedenfor:

{% include video provider="google-drive" id="1Bg5i2dRGXjcgYzJkWqsvUnBdFXrFBOIT" %}

## Carbon vs. havelåge

{% include figure image_path="https://drive.google.com/uc?id=1Ufz9-HaHJf0IFS8tbywIBlMUK-Osx4E0" alt="Højskolelærer, Jacob Sikjær, stillede op som den hardcore cykelrytter mod Hjalte, som filmer" caption="Højskolelærer, Jacob Sikjær, stillede op som den hardcore cykelrytter mod Hjalte, som filmer. Foto: Lars Olesen" %}

Her blev en teknisk dygtig cykelrytter sat op imod en almindelig højskoleelev. På samme måde blev de begge målt i en max-test på forhånd og skulle derefter ræse imod hinanden op ad den velkendte stejle bakke op mod Hældagerskolen. Første tur havde de samme cykel. Anden tur havde den dygtige cykelrytter vægt i en taske, således at de trådte med samme watt. Sidste tur fik den dygtige cykelrytter en havelåge at skulle cykle på. 

Er du også spændt på om højskolelærer, Jakob Sikjær, kunne vinde, så se videoen nedenunder:

_[Desværre blev videoen til dette aldrig færdig i foråret 2018, så Jakob Sikjær er stadig ubesejret.]_

## Bøf vs. boldspils-spirrevip

{% include figure image_path="https://drive.google.com/uc?id=1KC5cWY6w8tfCKhJybgUrOQCCTTBan7Yu" alt="Boldspilsspirrevip mod Bøf" caption="Foto: Lars Olesen" %}

Vi undersøger her, hvordan en relativt spinkel fodboldfyr klarer sig i forhold til en velpumpet styrketræningsfyr. Til at starte med skulle de dyste i styrke, hvor de blandt andet skulle bænkpresse deres egen max-vægt mod hinanden. Derudover skulle de også dyste i eksplositivet. Her konkurrerede de om, hvem der kunne hoppe højest og lave de hurtigste retningsskift. Det spændende lå så i, hvem der ville vinde i sidste ende, da en stor og stærk fyr faktisk kan have en ulempe, når vi kigger på eksplosivitet, mens han vil have en klar fordel i styrke-disciplinerne. 

Kan musklerne slå teknikken?

{% include video provider="google-drive" id="1tN0L5HH_nklRnr1r2WeVpqCqxdAie2In" %}

Alt i alt var samarbejdet vellykket, og eleverne kunne bruge den viden, de havde fra deres linje til det tværfaglige samarbejde. På den måde fik eleverne hver især et indblik og en læring omkring den linje, de ikke selv havde, samt at de skulle lære fra sig omkring deres egen linje. 

{% include figure image_path="https://drive.google.com/uc?id=1cQVTmAPXwpJH3PuNYO1W82XWj6AQ6CUz" alt="Videoen klippes sammen." caption="Video klippes sammen. Foto: Lars Olesen" %}

_Anne Vinternes var unglærer på Vejle Idrætshøjskole i foråret 2018 - hvor hun bl.a. hjalp på sportsjournalistiklinjen._
