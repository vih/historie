---
title: Et tilbageblik på året der gik i Elevforeningen
permalink: /aarsskrift/2019/elevforeningen/
author: carl_emil_clausen
category:
  - Årsskrifter
tags:
  - Årsskrift 2019
  - elevforeningen
excerpt: "Formand for elevforeningen, Carl-Emil Clausen, skriver om Elevforeningens aktiviteter i 2019 og deres fremtidige planer."
header:
  overlay_color: "#2ae"
  overlay_filter: 0.8
  overlay_image: &image /assets/images/yearbooks/2019/elevforeningen.jpeg
  teaser: *image
  actions:
  - label: "<i class='fas fa-money-bill-alt'></i> Besøg Elevforeningen"
    url: "https://elevforeningen.vih.dk"
sidebar:
  nav: "yearbook-2019"
toc: true
feature_row:
  - image_path: https://www.vih.dk/sites/vih/files/20170619-2K2A0269-2.JPG
    alt: "Når jeg bliver til VIH"
    title: "Når jeg bliver til VIH"
    excerpt: "Kurset vil være et koncentrat af et langt højskolekursus på VIH. Du kan vælge mellem tre forskellige linjer og følger dem hele ugen. I forbindelse med tilmeldingen noterer du i kommentarfeltet, hvilken linje du ønsker. Foruden linjetimerne vil du opleve en stor palet af almindelige højskolefag med diskussioner og debat samt en masse fælles aktiviteter, hvor fællesskabet, som er kendt fra højskolen vil være i højsædet. Kurset afvikles i samarbejde med Vejle Idrætshøjskoles elevforening."
    url: "https://www.vih.dk/kortekurser"
    btn_label: "Læs om Når jeg bliver til 'VIH'"
    btn_class: "btn--inverse"
gallery:
  - url: /assets/images/yearbooks/2019/ef-4.png
    image_path: /assets/images/yearbooks/2019/ef-4.png
    alt: "Elevforeningens plakater"
    title: "Elevforeningens plakater"
  - url: /assets/images/yearbooks/2019/ef-2.png
    image_path: /assets/images/yearbooks/2019/ef-2.png
    alt: "Elevforeningens plakater"
    title: "Elevforeningens plakater"
  - url: /assets/images/yearbooks/2019/ef-3.png
    image_path: /assets/images/yearbooks/2019/ef-3.png
    alt: "Elevforeningens plakater"
    title: "Elevforeningens plakater"
  - url: /assets/images/yearbooks/2019/ef-1.png
    image_path: /assets/images/yearbooks/2019/ef-1.png
    alt: "Elevforeningens plakater"
    title: "Elevforeningens plakater"
---

I det følgende kigger jeg tilbage på endnu et aktivt år i Elevforeningen. Et dejligt år med store øjeblikke. Stjernekastere og røde lamper til Gensynsweekenden. En større og blomstrende bestyrelse samt masser af nye spændende initiativer. 

## Uddelegering af ansvar

På det konstituerende møde sidst i 2018 besluttede vi i Elevforeningen at fordele ansvaret langt bredere. Alle skulle have muligheden for at tage ansvar over forskellige projekter, idéer, lege og dele af Gensynsweekenden. Det gjorde vi af to grunde. For det første skulle det skabe større lyst og engagement til at nytænke. Og for det andet fordi bestyrelsesgruppen næsten bruser over af initiativtagere, og dette skulle ikke holdes nede af organisationsstrukturen. 

Det første store projekt handlede om at øge kendskabsgraden til arbejdet i Elevforeningen og skabe en større en større efterspørgsel for at blive aktiv i bestyrelsen. 

Vi har fået et nyt logo, som pryder vores nye t-shirts og sweatshirts som vi bar med stolthed til Gensynsweekenden. Det var også med til at øge service-niveauet under Gensynsweekenden, da folk nu vidste hvem de skulle spørge om hjælp. 

Vi har i samarbejde med tegneren Egon Clausen lavet 4 nye plakater, som alle på hver sin måde symboliserer VIH. Dels for at øge kendskabsgraden til Elevforeningen, men også for at tidligere elever har mulighed for at få et minde med hjem fra Gensynsweekenden. 

{% include gallery class="full" layout="half" %}

## Et forår med fart på

Som traditionen tro, drog vi i Ole (forstanders) sommerhus (Tak for lån, Ole). Vi hyggede, spiste god mad, gik en dejlig tur i forårssolen og så arbejde vi i øvrigt hårdt på Forårsfesten og Gensynsweekenden.  

Forårsfesten var en stor succes med et entusiastisk forårshold, der drog ud på et sandt backpacker eventyr. Vi forsøgte os med et nyt konkurrence koncept, hvoraf man hele tiden skiftede hold. Tilbagemeldingerne var gode, og det bliver helt sikkert trukket frem igen i fremtiden. I øvrigt var festen lørdag aften klassisk VIH’sk: Skide god. 

## Gensynsweekenden som årets højdepunkt

Omkring 630 spisende gæster lørdag aften der sang, dansede og hyllede over 200 jubilarer. Jeg tror ikke der er nogen der glemmer de stående ovationer til 60 års jubilarerne eller VIH sangen med stjernekastere. Det var smukt og rørende, og vidner om hvilket fællesskab der skabes på VIH. Og vigtigheden af en Elevforening der arbejder stenhårdt før, under og efter arrangementet. 

Udover kuldegys lørdag aften blev Elevforeningens bestyrelse historisk stor. På generalforsamlingen gav en vedtægtsændring mulighed for at have tre årgangsrepræsentanter. Det betyder, at vi I det kommende år vil være 14 aktive medlemmer i bestyrelsen. 

Af nye tiltag bør bemærkes to nye barer, drinksservering både fredag og lørdag, en bus fra Vejle til Århus søndag formiddag, et nyt pantsystem og udelukkende brug af hallen til festen, for at skabe en mere intim stemning.

Der skal lyde en kæmpe tak til Elevforeningens hjælpere, der gjorde et kæmpe stykke arbejde hele weekenden igennem. Derudover også en kæmpe tak til skolens nuværende elevhold E19 som var en stor hjælp. 

Vi festede i øvrigt til den lyse morgen, som vi jo gør det bedst på VIH. 

## Mere VIH, mere Elevforening

Bag facaden af organisationsstruktur og synlighed, så er vi bare en flok glade og nysgerrige tidligere elever, der i 2020 i endnu højere grad vil skabe gode dage og dejlige minder for både tidligere og nuværende elever. 

Vi forsøgte med en Surf ferie i uge 42. Få tilmeldte, men vi gør et stærkt forsøg igen næste år. I uge 31 sommeren 2020 afholder vi i samarbejde med skolen et kort sommerkursus ”Når jeg bliver til VI(H)”, hvor vi håber der kommer mange tidligere elever. Det bliver et festfyrværkeri af alt det bedste fra din højskole tid. Vi glæder os helt vildt og tror på en stor tilslutning. Derudover er der flere projekter i støbeskeen, som vi ikke kan løfte sløret for endnu. 

Mere fest, mere gensynsglæde og flere store øjeblikke venter i 2020.

{% include feature_row class="left" %}