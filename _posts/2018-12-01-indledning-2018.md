---
title: Velkommen til Årsskriftet 2018
permalink: /aarsskrift/2018/indledning/
author: lsolesen
category:
  - Årsskrift
tags:
  - Årsskrift 2018
excerpt: "Vi holder stadig jubilæum på Vejle Idrætshøjskole. Lars Olesen, viceforstander, fortæller lidt om indholdet i årsskriftet."
header:
  overlay_color: "#1aa2dd"
  teaser: &image //images.weserv.nl/?url=https://drive.google.com/uc?id=0B2r5iwetmG48WkZwVk11UTlmM2dobzNfLUVqeVdZbDNtWXhB&w=300
  overlay_image: //images.weserv.nl/?url=https://drive.google.com/uc?id=0B2r5iwetmG48WkZwVk11UTlmM2dobzNfLUVqeVdZbDNtWXhB&w=2000
toc: true
sidebar:
  nav: "yearbook-2018"
---

Det er en fornøjelse at byde velkommen til årsskriftet for 2018, som er fyldt med med mange spændende indlæg. Vi har jo i 2018 fortsat fejret vores 75 års jubilæum, som vi startede i 2017. Det vidner om, at vi godt kan lide at fejre os selv, men det er også fordi vi aldrig har fået etableret en nøjagtig “fødselsdag” for højskolen, så derfor kan vi tillade os det.

Årsskriftet 2018 hædrer ligesom i 2017 princippet om, at <q>“det skal være læseværdigt og orienterende, hovedsageligt omhandlende Den Jyske Idrætsskole og de personer, der har tilknytning dertil.”</q> <cite>(Ove Sørensen i årsskriftet fra 1967)</cite>

Friluftsbadet fra 1958 får endelig sin tiltrængte ombygning til en biologisk renset svømmesø, men der er også sket mange andre ting på Vejle Idrætshøjskole, som vi beskriver i årets gang, og vi samler også op på de seneste års strategiske arbejde.

Dette årsskrift vidner også om, at vi stadig gør os rigtig umage for at få styr på højskolens historie. Du kan læse interviews med tidligere forstander, Bent Serup, og du kan finde erindringer fra grundlægger, Svend Aage Thomsens datter, Birte Christensen, og Axel Gyntler.

2018 blev også året, da vi sprang ud som pladeselskab. Vi har gjort os rigtig mange anstrengelser for at få helt styr på højskolens sange samtidig med at vi har fået skrevet _En Sang og Livsmod_ og en ny melodi til jubilæumssangen fra 1993 _Grenen bryder ud af stammen_. Vi har gjort os så umage, at sangene er blevet indspillet, og du kan købe og streame dem på din foretrukne musiktjeneste.

Du kan også læse lidt om samarbejdet mellem fagene test og træning og sportsjournalisterne, arbejdet med mangfoldighed på højskolen, unglærerkonceptet og endelig hvorfor Sydkorea er interesseret i den danske folkehøjskole og også Vejle Idrætshøjskole.

Tak fordi du læser med og interesserer dig for livet på Vejle Idrætshøjskole. Hvis du har ideer til emner, som vi skal behandle i 2019, så er du meget velkommen til at skrive til os eller bruge kommentarerne.

## Hvad kan du læse om?

{% assign site_posts = site.posts | where: "tags", "Årsskrift 2018" | sort: "date" | shift %}

<dl>
{% for post in site_posts %}
  <dt><a href="{{ post.url | relative_url }}" rel="permalink">{{ post.title }}</a></dt>
  <dd>{{ post.excerpt }}</dd>
{% endfor %}
</dl>
