[00:00:00.0 Intro]
[00:00:16.0 @mdavidsen] Jeg sidder her på forstanderkontoret på Vejle Idrætshøjskole, og det gør jeg i en helt særlig anledning sammen med en helt særlig person. Det er nemlig dig, Ole Damgaard. Tak fordi du ville mødes med mig.
[00:00:27.0 @odamgaard] Ja, velbekomme.
[00:00:29.0 @mdavidsen] Jeg hedder Martin Davidsen, og det vi skal, det er at vi skal tale om din forestående afsked her på Vejle Idrætshøjskole. Fordi du stopper simpelthen som forstander efter 15 år.
[00:00:39.0 @odamgaard] Ja, det er jo rigtigt, og for mig er det sådan en mærkelig tid at gå rundt i det lige nu, at man stadigvæk er her, og man godt ved, at lige om lidt, så er det slut.
[00:00:49.0 @mdavidsen] Ja. Du har været her i 15 år, og det er det, vi skal tale om primært jo, de 15 år, der er gået. De aftryk du synes I har sat igennem de seneste 15 år, hvad skolen egentlig er for en størrelse og de her ting. Men du siger, det er lidt speciel tid. Vi talte jo lige sammen, inden vi startede båndoptageren her, at vi er i gang med de her sidste uger, hvor der er nogle elever, der skal sendes afsted, og der er noget landsstævne osv. Kan du godt nå at reflektere lidt over, at det snart er forbi her?
[00:01:21.0 @odamgaard] Ja, det kan jeg helt sikkert, for man kan jo godt mærke, at mange af de ting, jeg er en del af lige nu, det er jo sidste gang. Så på den måde er de refleksioner jo helt tæt på. Så man ved godt, at det er sidste gang, nu her lige om lidt. Og på den måde er det jo både vedmodigt, men jeg tror også, det er den rigtige beslutning jeg havde truffet, at jeg skal stoppe. Fordi man kan sige, at jeg kunne jo helt sikkert, jeg kunne måske godt have fortsat nogle år endnu, uden at det sådan har været til gene for nogen. Men jeg tror, at 15 år, det tror jeg for mig, har det været måske også længere tid, end jeg egentlig selv havde forestillet mig, da jeg startede.
[00:02:05.0 @mdavidsen] Du har jo både en fortid og en fremtid i sportens verden, og jeg er jo også selv sportsjournalist, så du kender de her spørgsmål, jeg vil stille nu. Hvordan føles det at skulle give stafetten videre nu?
[00:02:20.0 @odamgaard] Den del føles rigtig godt, fordi jeg synes faktisk, at hvis jeg skal sige det fra et personligt synspunkt, så afleverer jeg en skole i topform. Vi er et rigtig godt sted. Jeg synes, vi har en stærk lærergruppe. Især elevrekruttering er noget af det, der fylder meget på en højskole. Det er jo det, vi lever af, kan man sige. Vi er et sted, hvor vi er fuld skole til efteråret og har været fuld skole nu her. Så vi står et stærkt sted.
[00:03:03.0 @mdavidsen] Men jeg vil gerne begynde med begyndelsen. Kan du huske din første dag her på VIH?
[00:03:11.0 @odamgaard] Det kan jeg faktisk ret tydeligt, fordi det var den 1. juni 2010, så det er jo 15 år siden. Men det var ret specielt, fordi der var jo egentlig et elevhold i gang, og der var en konstitueret forstander i Erik Knudsen, og aftalen var jo ligesom, at Erik skulle gøre det elevhold færdigt. Så jeg kom lidt ind på sidelinjen og havde ikke rigtig så meget med eleverne at gøre. Jeg havde tid til at finde mig på plads i mit nye job. Den første dag jeg var herinde, der var en ældre lærer, eller tidligere lærer, Signe Troelsen, som er en legende her i Vejle. Hun har været lærer på skolen op igennem 50'erne. Hun parkerede ude foran i hendes røde Toyota Celica, med klappelygter, 96 år gammel, og så skridtede hun ind i indgangen herude, og så råbte hun derude: Hvor er han? Fordi hun skulle hilse på mig, og godkende den nye forstander, så det husker jeg tydeligt fra den første dag.
[00:04:14.0 @mdavidsen] Hvad var det egentlig, der trak dig til Vejle i første omgang dengang?
[00:04:19.0 @odamgaard] Jamen, jeg var håndboldtræner før jeg startede her i Vejle. Og jeg havde et job i H.C. Midtjylland på herresiden. Og vi var faktisk lige rykket op i herreligaen. Men beslutningen om at stoppe der blev truffet lidt før sæsonen afsluttede sig jo. Og Marianne og mig var egentlig enige om, at det sådan var... Vi havde boet i ti år i Ikast, og vi var egentlig sådan enige om, at nu var det tid til at kigge os om. Marianne havde været leder på efterskolen og var egentlig også klar til et jobskifte. Så vi sad egentlig, vi var i gang med at kigge os om. Marianne havde søgt et par job, og jeg søgte her i Vejle. Ja, og så tænkte vi, at hvis den, der først fik et job et godt sted, så var vi klar på at rykke efter det. Og så fik jeg jo et job i Vejle.
[00:05:03.0 @mdavidsen] Hvordan var det at få det ansvar for sådan en institution som det her?
[00:05:22.0 @odamgaard] Jeg havde jo et godt kendskab til at være højskolelærer. Jeg har været højskolelærer i Ikast før jeg gik all in på håndbold i en periode. Så det her med højskole var jo ikke fremmed for mig, det kendte jeg godt. Men jeg vil også sige, at det er måske meget kendetegnende for den måde, som jeg har levet på. Jeg søgte jobbet, og jeg kan godt se, da jeg først fik startet hernede, og det blev vinter og sådan nogle ting, og det regnede ind de fleste steder, vil jeg næsten sige. Den vigtigste personalebeklædning var en stor dynejakke, man kunne have på, når man gik op ad glasgangen og op til spisesalen for at have formiddagskaffe. Det var koldt alle steder, og det var en slidt skole, man var kommet til, som havde kæmpet med økonomien. Så på den måde tror jeg også, at man kan sige, at den analyse, man måske nogle gange laver rigtig grundigt, den har jeg ikke lavet så godt. Jeg har egentlig bare kastet mig ud i det.
[00:06:13.0 @mdavidsen] Hvilke tanker og visioner havde du for skolen? Havde du nogle drømme og visioner for, hvordan den her skole skulle udvikle sig til, da du trådte ind?
[00:06:31.0 @odamgaard] Nej, jeg tror ikke, jeg havde sådan et sat mål om, hvad vi skulle nå til som Vejle Idrætshøjskole. Jeg tror, Vejle Idrætshøjskole var i en situation, hvor man havde kæmpet sig ud af det helt store lavpunkt og var begyndt at kunne rekrutterere elever igen. Men det var klart, at det der var målet, det var jo at skabe en højskole med mange, der som kunne være konkurrencedygtige og have en stor elevsøgning. Det var klart målet fra starten af, og elevrekruttering og det, det tog Peter Sebastian og marketingafdelingen sig af, og min opgave var jo helt klart at skabe skole sammen med højskolelærerne, og også udvikle fag sammen med højskolelærerne, som kunne gøre, at vi var attraktive.
[00:07:30.0 @mdavidsen] Kan du lige prøve at sætte flere ord på den første tid, hvor du siger, at du kommer til rent helt fysisk en slidt skole?
[00:07:38.0 @odamgaard] Ja, og det var det jo. Jeg tror, vi lavede sådan en vurdering, eller jeg havde ansvaret for pedelafdelingen i starten, og for bygningsmassen. Vi lavede sådan et overslag på, at vi nok havde et renoveringsefterslæb, altså udskiftning af tage, altså helt lavpraktisk et renoveringsefterslæb på over 25 millioner på skolen tilbage i 2010. På den måde havde vi stor... Vi havde ikke ret mange penge på kontoen, så vi var nødt til at se, hvordan vi kunne arbejde os ud af det. Det var klart, at indgangen var, at vi skulle rekrutterere elever. Kunne vi rekrutterere elever, kunne vi skabe økonomi til forbedring og renovering. Det tænker jeg, at skolen lykkedes rigtig godt med.
[00:08:32.0 @mdavidsen] Ja, og hvordan har du så, altså det er i starten sideløbende med, at der har været lige et renoveringsprojekt, og så skulle lave højskole og udvikle fag osv., hvordan var det at være i?
[00:08:44.0 @odamgaard] Jo, men det var jo bare, det var spændende, altså der var jo fuld fart på, kan man sige, at vi forsøgte jo, i min start her på skolen, der gik vi jo fra, lige så til jeg kan huske, i foråret 2013, der drak vi champagne på højskole-tårnet sammen med de højskoleelever, der var her, og personalet var inviteret til receptionen, fordi for første gang var vi mere end 100 elever i foråret 2013, da vi fik martsoptaget ind. Så det var sådan et milepæl, vi havde haft, fordi der var jo omkring 72 pladser på det, der var højskole, og så var der kursuscenteret dengang, som vi stadigvæk afholdte kurser i, og som blev brugt til forskellige andre ting end højskoleelever. Men i dag har vi jo bare hele skolen fyldt med 150 højskoleelever, kan man sige. Så den der første milepæl, det var jo, at de 100 højskoleelever, hvor højskolen ligesom indtog noget af kursuscenteret, og vi så ikke kunne have så stor aktivitet der længere. Så det er sådan en milepæl, som vi husker ret tydeligt i hvert fald i 2013.
[00:09:52.0 @mdavidsen] Ja, en stor forandring, tænker jeg, med skolen, at det i dag vil være udelukkende højskole, eller hvad?
[00:09:56.0 @odamgaard] Ja, nu er der, altså kursuscenteret er jo helt lagt ned, det findes ikke længere. Og vi har jo faktisk sådan stort set, siden foråret 17, har vi vel stort set været fuld skole, og ikke haft plads til aktiviteter i vores kursuscenter. Så der er sådan sket en udvikling op, og det der var den sådan vilde ting, altså i den periode tror jeg det her med, at vi prøvede at sikre os, at det ikke regnede ind alt for mange steder, og vi kunne holde varmen, og så samtidig skulle prøve at lave nye fag, som kunne være attraktive for eleverne. Der synes jeg da, at vi sammen med lærerne var rigtig, rigtig dygtige til at være med til at udvikle fag, som ville sige: det her, det brænder jeg for, det kunne jeg godt tænke mig at være med til at lave. Og så en sondring af, om vi troede, det var noget, vi kunne få nogle elever til at synes, det kunne være fedt at komme til. Den udvikling har vi været i løbende, synes jeg, og det er vi også stadigvæk. Fordi med det samme vi står stille, så er jeg sikker på, så skal det lige så stille, så smuldrer elevgrundlaget igen. Så man skal hele tiden være med på beatet i den del. Og det synes jeg virkelig, vi har fundet et rigtig, rigtig fint træk sammen omkring her på skolen. Det er at udvikle os som skole.
[00:11:11.0 @mdavidsen] Hvilke forandringer er du mest stolt af at have været med til? Eller er der et højdepunkt, eller flere, du vil fremhæve?
[00:11:24.0 @odamgaard] Ja, det ved jeg faktisk ikke, om der er sådan en ting eller flere. Jeg synes, en af de der ting, som man kan sige, at nogle gange er der nogle ting, der har været lange, seje træk, kan man sige. Jeg tror for eksempel renoveringen af vores udendørsbassin. Det var sådan en langt, sejt træk over seks år, før vi kunne gå i gang med renoveringen af vores udendørsbassin, hvor vi lykkedes med sammen med Dina lykkedes med at få skabt fondsmidler for næsten 9 millioner, som kunne bidrage til renoveringen af poolen. Og at vi traf den beslutning om at fastholde og have en udendørs pool, det synes jeg blev til et enormt attraktivt område. Et område, som eleverne bruger. Jeg ser, at nu har jeg jo kontoret lige herude for, og man kan se, at eleverne... Lige nu har vi jo elever i bassinet hver dag, hele året rundt. Det bliver brugt til vinterbadning, det bliver brugt til sommerpartys derude om sommeren, og der er bare elever i vandet hver dag. Og så synes jeg, at når man kommer til skolen, og man går rundt omme på vores bagside, så bliver det bare sådan noget, der fanger øjet, og er helt sikkert med til at sælge tanken om, at her kunne jeg godt tænke mig at være elev.
[00:12:31.0 @mdavidsen] Ja, det er jo bare et helt vidunderligt område, hvor man kigger ud med Globen lige ved siden af, og græsplænen, og de store bassiner, og så sportspladsen lige på den anden side af Globen, det er det, og skoven. Altså det ligger jo bare et fantastisk sted, det her.
[00:12:44.0 @odamgaard] Ja, det er, altså vores bagside, man kan sige, at når man kommer til skolen, så ser den ikke ud af meget når man kommer på den anden side, altså på vejsiden af Globen, men jeg synes, at vores bagside, det er en helt fantastisk legeplads. For mig er det nok den ting, jeg tror, at jeg er et meget legende menneske. Så jeg tror, at kendetegnende for mig, så tror jeg over den tid, jeg har været her, så er det her med at være optaget af at have en dagligdag sammen med eleverne. Det tror jeg for mig i hvert fald har været et personligt højdepunkt. Det at kunne indgå i interaktion med eleverne, at de stikker, dem der er frække nok tør at stikke næsen ind på forstanderkontoret, andre møder man inde i håndboldhallen, og nogen kommer man til at kende på rejserne, hvor man så pludselig har et skihold eller et hold der skal på canyoning, hvor man så møder dem der og kommer til at snakke med dem. Så jeg tror i hvert fald for mig, så tror jeg hele den der interaktion med eleverne, det er helt klart, det er sådan et højdepunkt for mig. Det er en tid, man aldrig glemmer. En tid med gode minder. En tid med et dejligt hjerte.
[00:14:14.0 @mdavidsen] Hvis du skulle beskrive, hvad VIH er for en størrelse, hvis der kom en marsmand her og ikke har prøvet at være her og ikke lige ved, hvad det er, kan du prøve at sætte ord på, hvad det er, VIH er og skal være?
[00:14:31.0 @odamgaard] VIH er et sted, hvor... hvor man kan møde legekammerater. VIH er et sted, hvor man kan møde, og man bliver bragt igennem ting under sit ophold. Man møder lærerne med deres personligheder, som jo helt klart er kæmpe rollemodeller, tror jeg, for mange af vores elever. Man møder lærerne og deres personligheder og deres kanter. Man får måske nogle gange et rap over fingrene, eller man bliver holdt om. Den del. At det at møde det som menneske, og så også kunne være med til som højskoleelev måske, at opfange den tråd, og så være i stand til at holde om en værelseskammerat eller støtte en, man måske ikke lige ved første øjekast havde tænkt, at du bliver min bedste ven. Den havde hjernen scannet, du var kommet i kassen, som: det er ikke noget for mig. Men pludselig så opdager man nye facetter, både af sig selv, men også af de andre elever, og så opstår der venskaber, relationer som måske så umulige lige fra starten af. Det er sådan jeg vil beskrive højskolen. Det er et sted hvor relationer opstår.
[00:16:33.0 @odamgaard] Jeg har faktisk set det som, at min tid her på skolen har på mange måder været en lang progression. Det er faktisk gået fremad i en jævn stigning. Vi ramte i hvert fald helt klart et bump her i efteråret 2023, hvor vi kan sige, at der manglede vi pludselig 60 elever på efterårsholdet. Vi havde fuld skole fra 17, og så fremad var vi fuld skole. På et tidspunkt her i 18, eller det tror jeg faktisk allerede i 17, der opgav vi det her med at have optag i oktober og marts. Fordi vi var i stand til bare at rekrutterere nok elever til et helt semester ad gangen. Men i efteråret 23, der rammer vi sådan et bump, hvor vi pludselig er 90 elever, og vi er jo egentlig fuldt personale til at være 150 elever. Det gav et bump i sig. Vi havde ikke brugt ret mange ressourcer på markedsføringen, fordi corona-tiden havde gjort, at højskolen var et virkeligt sted, hvor unge mennesker havde søgt hen. Vi var godt bevidste om, at vi skulle starte noget på et tidspunkt igen, men vi blev ramt lynhurtigt, og ikke af en uråd, til lige pludselig så stod vi bare midt i det. Og det tror jeg faktisk måske er sådan et højdepunkt for mig, det er jo faktisk, at vi faktisk har været ret hurtige til, efter efteråret 23 med 90 elever, fuld skole til foråret. Efteråret 24 var vi så 130, og nu her til det efterår, der skal starte nu her, er vi fuld skole igen, så vi har ret hurtigt arbejdet os ud af det, man godt kunne måske kunne have set som en tendens: skal vi så til ikke at være fuld skole længere? Så vi er faktisk meget hurtigt kommet på fod igen, og det er der rigtig mange, der har bidraget til. Og det lykkes vi sammen i lærergruppen, og sammen med bestyrelsen egentlig, at få lavet en plan, hvor vi siger, at det er det her, vi gør. Opfinde nye ting igen.
[00:18:27.0 @mdavidsen] Og det betyder jo selvfølgelig alverden det her med optaget og elevtal. Det er jo kernen i det hele.
[00:18:46.0 @odamgaard] Ja, det er det.
[00:18:57.0 @mdavidsen] Har der ellers været perioder, hvor du har været i tvivl om dit virke eller om skolens retning?
[00:19:02.0 @odamgaard] Nej, det tror jeg faktisk ikke, der har. Og jeg håber heller ikke, at der bliver tvivl om, at skoleretningen er fremadrettet. Jeg synes, at vi har... Men vi diskuterer jo livligt på... især på lærermøder, hvor vi diskuterer livligt: hvad er kerneopgaven som højskole? Nogle gange kan man sige, hvad er det vigtigste? Er det oplevelsen? Er det oplevelsen at komme på rejse og være her, eller hvor meget skal man lære om Grundtvig på dagens idrætshøjskole? Det diskuterer vi jo jævnligt, hvor vi lægger os henne. Men man kan sige, at noget af det, jeg tror, som jeg i hvert fald har for øje, det er jo, at de elever vi rekruttererer, dem skal vi jo sikre, at de har lyst til at komme hos os, for at vi kan flytte dem. Så det er jo en balance mellem højskolegrundforudsætninger, det at være på højskole, det at man skal møde demokratisk dannelse, folkelig oplysning. Det at man skal møde det, er jo en forudsætning for det at vi kan kalde det højskole. Og det synes jeg vi har en rigtig fin balance for her i Vejle. Og også mødet med den enkelte elev, hvor meget er det det skal fylde, hvor stort et følelsesfelt er det vi skal gå ind i sammen med den enkelte elev, eller skal vi lade eleven klare den del selv. Det at finde balancen i det er jo noget af det vi arbejder løbende med i højskolelærerværelset, og prøve at balancere: hvad er det et højskoleophold skal være med til at give dig med videre? Og hvad skal man møde, når man er på højskole? Og hvad kan man så også få af oplevelser? Den balance er jo en diskussion, som har været ongoing, og det vil den også stadigvæk være. Og det synes jeg, det er kun et tegn på, at man er et sted, der forholder sig kritisk til ens egen rolle, både i samfundet og som højskole. Og den diskussion synes jeg i høj grad lever på Vejle.
[00:21:15.0 @mdavidsen] Hvordan har du det så med den her del af højskoleverdenen, der handler meget om møder og snak om tingene? Hvordan har du som leder også haft det med den del af jobbet, at der er mange møder, samtaler, snakke på kryds og tværs, og ting der skal diskuteres, og lærere der måske udfordrer dig, elever der udfordrer dig og sådan noget?
[00:22:08.0 @odamgaard] Jo, men den del, jeg har egentlig tit, altså den ledererfaring jeg havde da jeg kom her til skolen, det var jo egentlig som træner, at jeg havde erfaring som leder. Jeg har jo, og det er jo egentlig lagt til mig, nu har jeg jo så erfaring som højskoleforstander også, kan man sige, men jeg synes jo, at det ledelsesmæssige og det at være i rummet, som handler om at finde retning på det at lave skole for så mange unge mennesker, det synes jeg, det kræver sin tid jo. Altså det at holde møder og blive enige om retningen, det kræver sin tid. Og det har vi da haft bump undervejs, hvor man siger: vi var ellers helt enige om retningen, og så synes jeg, det udleves lidt forskelligt og sådan noget. Altså sådan nogle bump har vi jo, det er jo helt naturligt, man har det. Men ligesom det er at være træner for et håndboldhold, hvor man sådan tænker, så tror jeg, at jeg har haft en klar tanke om, at det vigtigste var, at den enkelte havde lyst til at tage et initiativ. Fordi sådan tror jeg måske, at man har større chance for at vinde håndboldkampene. Det er svært at styre det ude fra bænken som træner. Det er i hvert fald ikke min indgang til det at være håndboldtræner, at jeg skal have kontrol over det, der foregår inde på banen. Og sådan har det absolut heller ikke været mit ønske at have kontrol over alle de ting, der foregår på højskolen. Men at vi sammen prøver at sætte en ramme, og så bliver det op til den enkelte at være med til at udfylde den ramme med det bidrag man nu har, det synes jeg er en af styrkerne ved lærerkollegaer. Sådan opfatter jeg det i hvert fald, at det er en af de store styrker ved lærerkollegaer, det er, at vi jo er vidt forskellige.
[00:23:43.0 @mdavidsen] For mig kendetegner det den måde, som jeg oplevede dig som leder på. Det var det der med at behandle folk ens, det skal man gøre ved at behandle dem forskelligt. Kan du prøve at uddybe hvad det handler om?
[00:24:22.0 @odamgaard] Jeg tror den vender forskelligt. Hvis man behandler folk ens, så behandler man dem helt sikkert forskelligt. Jamen sådan, det er jo egentlig min, det tror jeg faktisk, fordi vi siger det i hvert fald meget til eleverne, det der med den måde vi kommer til at det handler meget om konsekvenser, hvem vi smider ud af skolen, hvis vi endelig skulle komme dertil. Der er nogle, vi kan ende med at give lang snor, og så er der andre, der måske får noget kortere snor, fordi deres forudsætning er anderledes. Jeg tror i høj grad, at det er sådan, jeg har forsøgt at lede. Det er, at man har forsøgt at forholde sig til den enkelte lærer eller den enkelte køkkenmedarbejder eller den enkelte rengøringsassistent, eller hvordan de nu er, og så sige: hvad er det for et behov, jeg ser her, og er de inden for rammen af det, vi kan strække os til? Altså på en eller anden led. Så det har i hvert fald været en vigtig del af mit lederskab, det er jo at prøve at kigge på de medarbejdere man har med at gøre, og så prøve at behandle dem, stille krav til dem, men også give dem den ramme der skal til, for at de kan udfolde sig.
[00:25:33.0 @mdavidsen] Og hvordan har du så forsøgt at skabe den her kultur og det fællesskab, som der jo også skal til, for at det er en sund skole og et fedt sted at være ansat på?
[00:25:44.0 @odamgaard] Ja, det er jo nok ikke mig, du skal stille det spørgsmål, Martin. Men jeg synes i hvert fald, at en af de ting jeg har forsøgt, da jeg kom hertil, og vil også sige, at jeg stadigvæk forsøger at løse det, er i hvert fald at være med til at gå foran. Det er jo en af de måder, man kan være med til at lede på. At man selv går de skridt, man skal for at være med til at skubbe hele vores projekt i den rigtige retning. Og det synes jeg i hvert fald, at jeg kan godt stå på mål for. Den indsats, som jeg selv har leveret, og alle dem, der arbejder her, har jo også leveret den indsats, der skal til for, at vi slet og ret har et arbejde her. Så det synes jeg, det er også kendetegnende for vores sted, at vi leverer det, vi skal, for at vi kan få skolen til at køre.
[00:26:38.0 @mdavidsen] Har du forandret dig som leder eller menneske gennem de 15 år der er gået?
[00:26:44.0 @odamgaard] Ja, det tror jeg helt sikkert, jeg har. Jeg tror, jeg var... I starten tror jeg nok, at jeg var mere temperamentsfuld, end jeg måske er nu, men jeg er jo også blevet 15 år ældre, kan man sige. Og jeg tror, jeg var mere temperamentsfuld i starten af min tid her på VIH. Og det var jo... Men det var jo også sådan, at man skulle prøve at finde en position som leder, og den position har jeg måske ikke... Det der med at finde sin position og sin rolle som leder på skolen, både på hele skolen, kan man sige, men også i lærerværelset. Altså den position har jo egentlig på mange måder været givet de sidste år, så jeg tror, at det har man kunnet læne sig lidt mere tilbage i, at rollen har været mere givet, end den var lige de første år. Så på den måde, så tror jeg, at min lederstil har forandret sig lidt.
[00:27:41.0 @mdavidsen] Hvis du nu lige mødte dig selv der for 15 år siden og lige kunne give dig selv et godt råd inden du trådte ind i døren, hvad ville du så sige?
[00:27:52.0 @odamgaard] Jo, men det er jo altid, man bliver klogere på. Jeg tror, det er altid nok sådan nogle spontane reaktioner, man engang godt kunne tænke sig at spole tilbage og sige, at det havde måske ikke været nødvendigt med sådan et kraftigt udbrud på et lærermøde omkring et eller andet, man ikke syntes, der var i orden, at det kunne man måske have løst mere galant. Det tror jeg nok, hvis jeg skulle starte i jobbet i dag, så tror jeg nok, jeg ville have mere erfaring med mig, som gør, at jeg ville kunne løse det lidt mere cool måske, men samtidig har det jo også været en del af min energi. Så på den måde er det jo ikke sådan, at jeg fortryder den måde, jeg har ageret på som leder, men jeg tror da, at det forandres over tid.
[00:29:04.0 @mdavidsen] Hvis vi lige skal endnu lidt længere op i helikopteren og kigge på højskolen som institution, altså hvordan har de danske højskoler det her i 2025, som du ser det?
[00:29:08.0 @odamgaard] De de har det godt. Jeg vil sige, at det at tage på højskole er helt sikkert blevet moderne igen, kan man sige, hos de unge. Jeg tror, de unge vælger i højere grad det her med at have og prioritere både at nå ud og rejse og komme på højskole. Så man har noget, man gerne vil nå, og højskole er på en eller anden måde også en del af det, unge gerne vil nå. Så jeg vil sige, at højskolebevægelsen, den stemme, vi har, det er at bruge et halvt år af ens liv til at... at fordybe sig i noget, man synes er sjovt, men samtidig også fordybe sig i det, at prøve at finde ind i et fællesskab, og med alle de erfaringer man kan tage sig ud af det, og bruge noget tid på at finde ud af, hvem man selv er, og hvad man kan være for andre.
[00:30:10.0 Outro]