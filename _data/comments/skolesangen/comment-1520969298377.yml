_id: aea90bb0-26f4-11e8-afc0-57350dddc52f
message: "Jeg kom til DJI/VIH august 1973. Det var meget få gange jeg hørte sangen. I den “gamle” udgave af Højskolesangbogen i brun karton var Skolesangen klistret ind på indersiden af sangbogen. Den var aldrig placeret i de blå udgaver af Højskolesangbogen.\r\n\r\nJeg husker til de første elevmøder (Gensynsweekender) ønskede flere af de noget ældre årgange at synge sangen, \r\n\r\nEn bestemt oplevelse med Skolesangen står helt klar for mig. Knud Thomasen afholdt en foredragstime i den gamle foredragssal (den nuværende bagerste sal af spisesalen).  Knud skulle fortælle om højskolen, som han jo havde været en del af fra højskolens start. Talerstolen - altså den samme som stadig eksisterer - stod midt i foredragssalen. Knud steg op og begyndte, mens han ivrigt med den ene fod slog takten ned i talerstolen, at synge. “Frem i takt unge Staal...” Ikke én eneste sang med. Eleverne kendte den ikke. Jeg også knapt nok. Sammen med et par kolleger forsøgte vi på bedste måde at lure Knud tonen af. Det var lidt vanskeligt, for der var jo ikke noget akkompagnement. Kun Knuds trampen og hans ikke ligefrem melodiske, men dog meget ihærdige stemme. Knud virkede rystet over, at ingen kendte sangen, men på imponerende vis fortsatte han alene og fuldførte."
name: Jørn Richter
email: d004efdfe109e0b689cb2b34f9427b89
url: ''
hidden: ''
date: '2018-03-13T19:28:18.377Z'
tags:
  - comment-subscription
