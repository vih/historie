[00:00:00.0 Intro]
[00:00:12.0 @lsolesen] Jeg hedder Lars Olesen og er viseforstander på Vejle Idrætshøjskole.
[00:00:15.0 @lsolesen] Du lytter til Vejle Idrætshøjskoles stemmer, hvor vi forsøger at blive klogere på højskolen ved at lytte til nogle af personlighederne fra højskolens historie.
[00:00:22.0 @lsolesen] På en af mine utallige ture i arkiverne har jeg fundet nogle kassettebånd, som er indspillet af Knud Thomasen. Knud Thomasen var tilknyttet skolen helt tilbage fra begyndelsen og indtil han gik på pension i 1986.
[00:00:35.0 @lsolesen] Det her er en tredje udsendelse i rækken, hvor vi lytter til Knud Thomasens erindringer. Knud Thomasen fortæller her om Svend O. Thomsens idrætskarriere, og hvordan den spillede sammen med det at være forstander på den jyske idrætsskole.
[00:01:17.0 @kthomasen] Det var et fantastisk løb Svend Aage her præsterede. Jeg glemmer ikke, hvordan Svend Aage koncentrerede sig inden de sidste af tikampens øvelser.
[00:01:31.0 @kthomasen] 20 minutter før starten til 110 meter hækkeløb lå Svend Aage hjemme og sov i lejligheden på Nørrevang, indhyldet i tæpper. Han blev vækket, tog træningstøj på og løb ud i skoven, og efter et par små prøveløb var han klar til start.
[00:02:05.0 @kthomasen] De øvrige resultater Svend Aage præsterede inden det afsluttende 1500 meter løb var: I diskoskast kastede han 35,46 meter, i stangspring nåede han op på 3,90 meter, og i spydkast nåede han ud på 43,84 meter.
[00:02:31.0 @kthomasen] Tikampens sidste øvelse var 1500 meter løbet. Spændingen var, om Svend Aage kunne løbe på en tid, som kunne sikre ham den danske rekord.
[00:03:02.0 @kthomasen] Mørket havde for længst sænket sig over Vejle Stadion. I skæret fra dommernes og tilskuernes lommelygter udfoldede der sig et skuespil.
[00:03:22.0 @kthomasen] Da stævnets speaker, sportsredaktør Oluf Pedersen meddelte, at Svend Aage med en tid på 4.49,2 i 1500 meter løb havde sat ny dansk rekord, brød en endeløs jubel løs.
[00:03:50.0 @kthomasen] Stærke hænder løftede ham op på skuldrene og bar ham i triumf forbi de begejstrede tilskuere. Hundredvis af lommelygter rettede et hvidt projektørlys mod den overlykkelige rekordsætter.
[00:04:19.0 @kthomasen] Jævnt og ligefremt takkede han sine idrætskammerater, der havde hjulpet ham frem til den nye rekord. "Uden jer var det slet ikke gået," sagde Svend Aage.
[00:05:12.0 @kthomasen] Svend Aages fine resultat i tikamp betød, at han nu var placeret som tredjebedste tikæmper i verden.
[00:05:48.0 @kthomasen] Efter tikampen opstod der tvivl, om Svend Aages rekord kunne anerkendes pga. vindstyrken i hækkeløb, men rekordudvalget kom frem til, at blæsten ikke havde givet ham nogen fordel.
[00:06:35.0 @kthomasen] Regnskabet for atletikstævnet gav et overskud på 1.557 kroner, som senere blev overdraget Svend Aage til den jyske idrætsskole.
[00:06:55.0 @kthomasen] Der var også rygter fremme om Svend Aage nu blev professionel, da han ikke kunne være både lærer og amatør, men det blev tilbagevist af formanden for Jysk Atletik Forbund, Antonius Sørensen.
[00:07:35.0 @kthomasen] Der var bud efter ham fra det ganske land. Det blev til mange afskedsstævner i Aalborg og Odense.
[00:08:46.0 @kthomasen] I Silkeborg deltog Svend Aage bl.a. i et børneidrætsstævne. Før højdespringskonkurrencen demonstrerede han mange forskellige måder springet kunne udføres på: kalifornisk spring, væltespring osv.
[00:09:40.0 @kthomasen] Under mægtig jubel sluttede han af med at slå en flikflak over højden 1,45 uden at rive ned.
[00:10:21.0 @kthomasen] Svend Aage deltog også i Vejle Idrætsforenings Sportsrevy 1942. Håndværkerforeningens store sal var fyldt til sidste plads.
[00:11:05.0 @kthomasen] Svend Aage høstede stort bifald, ikke mindst i en rækkeøvelse, hvor han spillede en let beduget herre, og senere hen hvor han agerede Tarzan.
[00:11:32.0 @kthomasen] Trods sit store arbejde med idrætsskolen brugte han efteråret til at tage ud til foreninger for at fortælle om idrættens betydning og kammeratskabet.
[00:12:17.0 @kthomasen] På hans ture rundt i landet havde Svend Aage også sine murstensmærkater med, og de blev alle solgt til fordel for idrætsskolen.
[00:12:50.0 @kthomasen] På mærkaterne stod der: "Med stenen mures vores ønsker ind, om sundhed, kraft og rene sind."
[00:12:57.0 @kthomasen] Jeg skylder Svend Aages datter Birthe en stor tak, fordi hun har stillet hans scrapbog til rådighed, som jeg selv i sin tid har været med til at lave.
[00:13:23.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. I dag hørte vi Knud Thomasen fortælle om Svend O. Thomsens bemærkelsesværdige idrætskarriere. Tak fordi du lyttede med.