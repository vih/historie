[00:00:00.0 Intro]
[00:00:12.0 @lsolesen] Jeg hedder Lars Olesen og er viceforstander på Vejle Idrætshøjskole.
[00:00:15.0 @lsolesen] Du lytter til Vejle Idrætshøjskoles stemmer, der er et podcast, der gennem de interessante personligheder fra højskolens historie forsøger at gøre os klogere på højskolen.
[00:00:24.0 @lsolesen] I dag sidder jeg med Jørgen Richter, som har været lærer på den Jyske Idrætsskole og Vejle Idrætsskole fra 1973 til 2005.
[00:00:30.0 @lsolesen] I dag har jeg spurgt Jørgen, hvilke elever der især har gjort indtryk på ham. Der har været virkelig mange at tage af, men alligevel har nogen bidt sig ekstra fast.
[00:00:38.0 @lsolesen] Vi skal også høre lidt om, hvad Jørgen tænker det har betydet, at det er blevet mere og mere almindeligt at være på højskole i fire måneder, i stedet for de otte måneder, som var det sædvanlige fra slutningen af 60'erne under Haugårds ledelse til langt op i 90'erne.
[00:01:09.0 @lsolesen] Jørgen, kan du fortælle lidt om nogle af de elever, der har gjort indtryk på dig, mens du har været lærer på Vejle Idrætshøjskole?
[00:01:15.0 @richter] Det vil jeg gerne. Det er jo en mangefoldig skare, kan man sige. Der er jo de tykke og de tynde, for nu at referere til den nye VIH-sang, som den hedder. Og der er de skæve og de lige og sådan noget. Det er virkelig mangefolkede billede.
[00:01:38.0 @richter] Men alle kommer jo, som jeg har oplevet det, med et ønske om, at de vil gerne have et godt ophold. Og de første syv dage, der fungerer det hele jo. Det er nyt for dem, og det er nyt for os. Og så efterhånden, så begynder konstellationerne og eleverne indbyrdes at danne sig, og man får sine små grupperinger, og efterhånden træder eleven frem som sig selv i forskellige situationer, på det jeg vil kalde både godt og ondt.
[00:02:13.0 @richter] Generelt vil jeg kalde det godt, også selvom det måske kan gøre ondt på vedkommende. Man har jo et forfærdeligt begreb, synes jeg det hedder, de gode elever. Og dermed betyder det også, at der er nogle dårlige elever. Men jeg forstår godt, hvad man mener med de gode elever. Men det er jo faktisk de dårlige elever, altså i situationstegn, der gør måske endnu stærkere indtryk, når det kommer til stykket.
[00:02:41.0 @richter] Fordi de er så udsatte på mange måder, og de er ekstra hudløse, kan man sige. Og så viser det sig, at de er måske et sted, hvor de aldrig har haft det så godt, som de har her, selvom de bliver udfordret meget. Og selvom de måske føler, at de bliver klædt af nogle gange. Sådan rent menneskeligt.
[00:03:10.0 @richter] Og der er jo mange, man husker, som i den grad ændrer sig under opholdet. Til når de går herfra, der går de herfra efter otte måneder for eksempel. Jeg er lige ved at sige, om ikke et nyt menneske, man kunne næsten sige genfødt, det er jo noget røvl, men i hvert fald som et menneske, der hviler mere i sig selv, end da de kom.
[00:03:41.0 @richter] Og det er jo noget, højskolens samvær gør, kammerater, lærere og dem, der ellers er omkring dem. Der har været eksempler på, jeg vil ikke sige store forbrydere, men i hvert fald nogen, der har haft godt gang i udenomsaktivitet. Men de har jo en historie. Men det er jo krævende, fordi du kan vælge at sige, det vil jeg ikke beskæftige mig med. Men hvis først du går ind i et andet menneskes skæbne, så kræver det altså noget af dig.
[00:04:27.0 @richter] Men hvis vi nu lige hopper hen og siger, lad os tage nogen frem, som man siger: er det nogen, der har gjort indtryk på dig? Er det nogen af de såkaldt kendte? Ja, det er ikke fordi de er kendte, for det var de jo ikke, da de var her. Men noget, der gør indtryk, det er for eksempel, når man ser lyset.
[00:04:51.0 @richter] Ikke bare det højskolemæssige lys, men i det møde, det er mellem lærer og elever, ser, at nu tænder, nu stråler øjnene. Når vedkommende fortæller noget selv. Når vedkommende lytter til andre. Du kender sikkert også det her med, at der er nogen, der træder frem. Det kan være optrædende, men det kan bare være, at de siger noget. Så brænder vedkommende igennem. Man bliver opmærksom på det. Det kan være stemmen, det kan være øjnene, det kan være whatsoever, hele fysionomiet.
[00:05:25.0 @richter] En elev fra Færøerne, Randi hed hun. Det var det, jeg ville kalde en rigtig god, dejlig elev. Fordi hun engagerede sig i alt, hvad hun var med i. Og hun engagerede sig og gav noget til de andre i undervisningen, om det så var studiekreds eller andre områder. Nu havde jeg hende selv i studiekredsen, det er derfor, jeg husker det.
[00:05:59.0 @richter] Og den måde, hvor hun gav nogle ting af sig selv, det berørte mig dybt, simpelthen. Og der kunne jeg nævne andre, der havde gjort det også. Hvor det er mig, der får noget som underviser. Det er, at vedkommende giver noget af sig selv, uden måske at tænke over det. Det synes jeg, det vil jeg kalde, det er et lidt fladt udtryk, en stor oplevelse, men det er noget, der berører en meget.
[00:06:39.0 @richter] Og det gælder, nu nævner jeg hende, det jeg har sagt her, det gælder for mange personer. Og så er vi nemlig udover det, og det er det smukke i, synes jeg, ved at være højskolelærer, at det jo ikke bare er en elev, pludselig så har du et nært venskab med et andet menneske. Det synes jeg, det er noget af det, der har været berigende at have elever på den måde.
[00:07:09.0 @richter] Jeg kan også huske, der var jo ikke en sjæl, der anede, at Jesper Asholt, han ville blive så stor en skuespiller, som han er. Men han var saftsuseme morsom, da han gik her. Og især var det ham og Lasse og så et par andre kammerater på holdet, de skulle lave en smalfilm. Vi havde film som fag på det tidspunkt.
[00:07:35.0 @richter] Jeg kan huske endnu, hvordan de med et kamera kunne lave slow motion. Den måde, de kørte på en Puch Maxi nede i skoven, og de skulle lave et styrt i slow motion. Og det kan jo ikke formidles, når jeg sidder og fortæller det her, men vi skreg af grin. Og det var simpelthen Jesper, der sad og væltede der. Der var jo ikke en kæft, der tænkte: det skal han nok gå hen og lave på film en gang. Men når man så har set ham... han skal nok slå igennem.
[00:08:07.0 @richter] Men det var der jo ikke nogen som helst der anede noget om. Og vi øvede, Jesper og jeg, vi øvede Holberg, Erasmus Montanus. Og så skulle han til prøve på skuespillerskolen i Aarhus, om det var lige i forlængelse af det, det ved jeg ikke, men det korte og det lange det var, at vi råbte og skreg i hvert fald meget op i opholdsstuen, og stod op på elevfløjen, når vi øvede os.
[00:08:42.0 @richter] Men der kan man sige, at det hold han også var på, det var jo et af de hold, som holdbetragtet bidrog med enormt meget. Det oplever du som lærer, at du har jo ikke en rangorden for de forskellige hold. Det kan man ikke. Du ved jo ikke, hvordan det udvikler sig. Men du ved i hvert fald, når de ikke er der mere: det her hold, det er et du husker.
[00:09:15.0 @richter] Jeg tror for alle lærere, der er det et bestemt hold man husker. Det er nemlig det første man har. Fordi det er det første. Og så kommer der nogle højdepunkter af forskellig art med andre hold. Nu er vi midt i jubilæet her og gensynsweekend, og der er et andet hold, som for mig er et hold med så mange personligheder, mens de var her i det hele taget, som bød ind med revy, temadage osv. Det at have de oplevelser med elever, som skiller sig ud, det er en kæmpe berigelse ved at være lærer netop i mødet med elever.
[00:10:34.0 @lsolesen] Så du startede jo som højskolelærer i 1973, og det var jo en anden tid end det er da du sluttede i 2005. Kan du se nogen forskel i den måde eleverne var elever på, eller er det mere bare, at det var nogenlunde det samme, bare i en lidt anden tid?
[00:10:55.0 @richter] Ej, jeg synes der er en forskel. For ellers er det bare mig, der er blevet ældre. Nej, men det er jo en tidsmæssig forskel. Altså en elev er i udgangspunktet god i sig selv, er et godt menneske, om jeg så må sige. Men tendensen, hvis man skal pege på en forskel, den gik fra, at man var meget social og opmærksom, kan man kalde det, som elev, sådan som jeg oplevede det, til at det blev mig, mig, mig, mig.
[00:11:40.0 @richter] Man havde en vise i Cirkusrevyen, som gav udtryk for det i, jeg tror det har været midt-90'erne. Den hed nemlig "Mig, mig, mig, mig". Og det blev jo mig, det der med at man ville godt være i centrum, især hvis ikke man skulle lave for meget. Jeg kan huske, at jeg skrev et lille, i gåseøjne, digt, i hvert fald skrev jeg lidt om, at man gerne ville... hvad vil du gerne være? Jamen jeg vil gerne være berømt. Jamen for hvad? Det er lige meget, bare jeg er berømt.
[00:12:30.0 @richter] Og det synes jeg jo skriger til himlen, samtidig med, at jeg udmærket godt forstår det. Men det er også udtryk for, at noget har flyttet sig. At det er mig. Jeg kan huske, at jeg stussede over, når jeg sagde til en elev, eller det er ikke bare her, men også ude i samfundet til andre, et eller andet, så sagde de "tak". Altså underforstået ligesom de var i en rolle. Det er garanteret overfortolket fra min side, men det slog mig.
[00:13:03.0 @richter] Jeg har sagt tak i mange sammenhænge, men det skulle ligesom være noget at sige tak for. Altså det er jo ikke noget at sige tak for, hvis man bare kommer med en lille kompliment. For mig var det sådan lidt, det var en del af en iscenesættelse. I grunden forventer jeg ikke, at du siger til mig at det var godt, men det gør jeg jo, for jeg står næsten på spring til at sige tak, inden du har sagt det.
[00:13:26.0 @richter] Jeg synes, at den store forskel er, at det kunne tendere til, at man havde mere end rigeligt i sig selv. Og det var det, det drejede sig om. Men hvis vi bare havde dem tilstrækkeligt lang tid, så fik vi også flyttet lidt derved, mener jeg. Men det er nok den mest markante forskel, at man kunne godt lave nogle ting i fællesskab, men det blev efterhånden mere og mere selvcentreret.
[00:14:07.0 @richter] Og det var jo et godt udgangspunkt, fordi når de så ikke var klar over det, om jeg så må sige – der ligger jo ikke noget ondt i det, det er bare en anden tid og et andet udtryk – så var det et godt sted at tage udgangspunkt i. Altså: hvorfor vil jeg gerne være i centrum på den måde? Og så være berømt, for nu at bruge det ord, lige meget med hvad, bare jeg bliver berømt. Der kommer man jo ikke ret langt. Jeg tror det har noget med tiltagende reality-shows at gøre og den slags ting, ikke? Lige fra Robinson og opefter.
[00:14:48.0 @lsolesen] Så det du siger er egentlig, at tiden har selvfølgelig ændret den måde man er menneske på, men så har det bare gjort møderne anderledes og diskussionerne har handlet om noget andet. Mennesket er ikke blevet dårligere.
[00:14:54.0 @richter] Nej, det er stadigvæk værdifuldt. Ja, det er netop rigtigt, ja.
[00:15:13.0 @lsolesen] I den periode du har været højskolelærer fra 1973, der går man jo fra en 8-måneders periode på Vejle Idrætshøjskole. Men på et tidspunkt kommer der pres på elevoptaget, og derfor begynder man i højere og højere grad at gå hen mod 4-måneders ophold. Hvordan har du oplevet den ændring?
[00:15:33.0 @richter] Den kommer ret sent med fire måneders ophold, også i min periode. Jeg mener vi er i slut 80'erne, eller slut 90'erne, da det kommer ind. Det er klart, at der er jo kortere tid. Der var jo nogen, der trods alt fortsatte fra den første fire måneders periode og så i næste. Men den store forskel ligger i, at det netop kun er fire måneder.
[00:16:04.0 @richter] Fordi det gode ved de otte måneder, det var jo virkelig tidsmæssigt også forudsætningen for en god proces. Du kan også have en god proces på fire måneder, men det er anderledes. Fordi der går jo en tid med, at eleverne også vænner sig til hinanden, om jeg så må sige. Bliver akklimatiseret både stedmæssigt og med hinanden. Og så begynder der jo sådan at ske nogle forskydninger og forskubninger, og man bliver mere og mere sig selv.
[00:16:41.0 @richter] Den proces, den skal have noget tid. Og det var måske i hvert fald de første to måneder af en fire måneders periode, før det virkelig begyndte at falde på plads. Der havde man jo i modvægt noget længere tid, logisk, med de otte måneder. Jeg oplevede selv den store forskel også, da jeg havde orlov i 1986 og var i USA et halvt år cirka. Da jeg kom tilbage, havde jeg jo ikke været med til at modtage eleverne.
[00:17:19.0 @richter] Der var jo kun fire måneder, og det blev en helt anden oplevelse også for mig, fordi de havde jo bare kørt ind med hinanden og havde relationer til mine kolleger på den måde, som jeg ikke var en del af. Jeg fik gode relationer, men det var anderledes. Og det var færre. Det er det elevhold jeg kender færrest af. Så det spiller en rolle med den tid man er.
[00:17:51.0 @richter] Også vi siger, at eleverne ændrer sig. Selvfølgelig gør de det. Men jo kortere tid de er, jo mindre mulighed er der også for at påvirke dem i forhold til den mulighed du havde med den længere proces med de otte måneder.
[00:18:43.0 @lsolesen] Du har på et tidspunkt fortalt lidt om Kunar også, som har gjort et godt indtryk på dig.
[00:18:50.0 @richter] Kunar... jeg regner med at han lever endnu. Det var inden for de sidste fem år jeg var her, at han dukkede op. Jeg kan ikke rigtig finde ham, men jeg kan huske ham. Han havde meget svært ved det danske sprog. Det er der mange grønlændere der kan have. Og jeg havde ham på et hold i studiekreds. Og Kunar forstod jo ikke ret meget, og det må have været lidt en pestilens for ham.
[00:19:33.0 @richter] Når man sidder der og hører noget – du kender det sikkert med, at nogen murer sig ind i et eller andet, man fatter ikke en pind af hvad det er og man forstår det ikke, og man er helt udenfor. Men på en eller anden måde, så fik vi så en kontakt, ham og jeg. Og så må jeg sige, at selvfølgelig kunne han forstå lidt dansk, men han var for blufærdig til overhovedet at tale det, fordi han vidste nok – det er min tolkning – at så var det måske ikke godt nok, det han ville sige, og de ville måske grine. Det var lidt, vi talte om, ham og jeg, på vores gebrokne fællessprog.
[00:20:18.0 @richter] Men så spurgte jeg ind til ham med familie og sådan nogle ting der. Og så siger han – og jeg forstod ikke helt – men så siger han, da vi sådan sidder og taler, og jeg kan forstå at det er noget med fanger, så siger han "Edderfuglen". Og jeg tænkte: Edderfuglen? Og så gik det op for mig, det kunne jeg huske tilfældigvis, Knud Rasmussen havde omtalt Edderfuglen som en af de to grønlændere, en af inuitterne som han kaldte dem, der var med på hans femte Thule-ekspedition fra 1921 til 1925.
[00:21:06.0 @richter] Og Edderfuglen det var den mandlige, og hende der gik under navnet Den Lille Kvinde, altså det var den kvindelige. Og de to var meget vigtige personer for hele ekspeditionen, især Edderfuglen med hans kendskab til netop Grønland. Og de lavede jo så den største ekspedition Knud Rasmussen havde haft, helt over til Canada på slæde. Og så sidder han der, Kunar, og så går det op for ham: det må så være din oldefar. Jeg tror det er oldefar.
[00:21:57.0 @richter] Og så lyste han fuldstændig op. Og så sagde jeg til ham: Kunar, nu skal vi to ned på biblioteket. Og så var der en flink bibliotekar, jeg forklarede det med Edderfuglen, og så fandt hun nogle bøger frem med sort-hvide billeder. "Det er min oldefar". Og så lavede Kunar ved hjælp af de billeder en aften inde i havestuen, hvor han fortalte på sin måde om Edderfuglen, som er en myte i Grønland og i forbindelse med Knud Rasmussen.
[00:22:41.0 @richter] Han blomstrede fuldstændig op, og han smilede over hele ansigtet. Pludselig var han en del af fællesskabet. Det er jo en stærk oplevelse at komme ud for. Det må man sige.
[00:23:28.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. Jørgen Richter har fortalt om nogle af de elever, der kan gøre særlig indtryk på ham gennem hans mange år på Vejle Idrætshøjskole. Tak fordi du lyttede med.