[00:00:00.0 Intro]
[00:00:12.0 @lsolesen] Jeg hedder Lars Olesen, og jeg er viceforstander på Vejle Idrætshøjskole.
[00:00:15.0 @lsolesen] Du lytter til Vejle Idrætshøjskoles stemmer, hvor vi forsøger at blive klogere på højskolen ved at lytte til nogle af personlighederne fra højskolens historie.
[00:00:22.0 @lsolesen] Jeg har været en tur i arkiverne, og der har jeg fundet nogle kassettebånd, som er indspillet af Knud Thomasen, som har været tilknyttet skolen helt tilbage fra begyndelsen i 1942 og indtil han gik på pension i 1986.
[00:00:50.0 @lsolesen] I denne udsendelse hører vi Knud Thomasen fortælle om, hvordan skolen startede, og hvilke tanker og hvilke drivkræfter Svend Aage Thomsen havde for at få etableret den jyske idrætsskole.
[00:01:18.0 @kthomasen] Mit liv med idrætten i det jyske. Nogenlunde sådan kunne jeg tænke mig, titlen skulle lyde på den bog, jeg nu skal til at skrive.
[00:01:32.0 @kthomasen] Ja, det har været en dejlig tid på den jyske idrætsskole. Det har været en tid, hvor der har været mange gode minder, som lader sig vanskeligt beskrive.
[00:02:01.0 @kthomasen] Det var efter et utroligt stort forarbejde af den dygtige og alsidige idrætsmand Svend Aage Thomsen, at der den 25. januar 1942 blev skrevet historie i Vejle.
[00:02:17.0 @kthomasen] Det var repræsentanter fra idrætten, der enstemmigt vedtog at placere den jyske idrætsskole i byen.
[00:02:26.0 @kthomasen] Jeg sidder nu her med skolens skrotbøger, årsskrifter, mit eget fotoalbum og egne notater foran mig og skal så forsøge på bedste måde at beskrive alt det, der er sket på skolen igennem 44 år. Det bliver den største opgave, skolen har stillet mig.
[00:03:04.0 @kthomasen] Skolen har fået et motto af Oberst H. Snitker fra Dansk Idræts-Forbund. Det lyder således: Hvor der er vilje, er der også vej.
[00:03:14.0 @kthomasen] Så nu starter jeg på vejen. Viljen, den har jeg. Og jeg håber på at få et godt resultat ud af det med denne bog.
[00:03:25.0 @kthomasen] Men hvordan opstod så tanken om at bygge den jyske idrætsskole? Det lod jeg Svend Aages egne ord danne indledningen til den bog, jeg nu er ved at skrive.
[00:03:43.0 @kthomasen] Kærlighed til idrætten har været med til at give mit liv indhold. Utallige er de herlige timer, jeg har tilbragt, hvor idrætten dyrkes i selskab med gode kammerater.
[00:04:21.0 @kthomasen] Jeg står i gæld til idrætten. Må jeg gennem dette arbejde, jeg har taget mig på, få lov til at betale lidt af på denne gæld.
[00:04:33.0 @kthomasen] Tanken fødes i årene 1936-40. På dette tidspunkt havde Svend Aage en stilling ved et firma for vejmaterialer, hvilket medførte, at han ofte måtte foretage rejser rundt i landet.
[00:04:52.0 @kthomasen] Ved selvsyn fik han lejlighed til at konstatere, at der overalt herskede stor mangel på idrætsledere. Tanken om at bygge en idrætsskole, der kunne være medvirkende til at afhjælpe denne mangel, dukkede op for første gang.
[00:05:13.0 @kthomasen] Men hvor skulle sådan en idrætsskole ligge? Han drøftede ting med sin far og sagde noget om, at han gerne ville bygge en idrætsskole her i Jylland.
[00:05:28.0 @kthomasen] Svaret fra hans far var: "Jamen så byg dig en idrætsskole." Der lå tro og tillid bag ordene. De bed sig fast, blev gemt, men ikke glemt.
[00:05:43.0 @kthomasen] I efteråret 1940 blev Svend Aage optaget på en skole for ungdomsledere i nærheden af København. Senere var han tre måneder på Statens Gymnastikinstitut.
[00:06:02.0 @kthomasen] Og i sommeren 1941 virkede han aktivt som ungdomsleder og instruktør i en række jyske byer. Under alt dette havde tanken om en jysk idrætsskole vokset sig stor og stærk.
[00:06:22.0 @kthomasen] Nu skulle det være. Og hvor skulle så den jyske idrætsskole ligge? Der var mange muligheder, der skulle undersøges.
[00:06:46.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. I dag lyttede vi til Knud Thomasen, som havde et langt arbejdsliv fra 1942 indtil 1986 på den jyske idrætsskole.
[00:07:00.0 @lsolesen] Du kan læse mere om Vejle Idrætshøjskole på hjemmesiden historie.vih.dk. Tak fordi du lyttede med.