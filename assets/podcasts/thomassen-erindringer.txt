[00:00:00.0 Intro]
[00:00:11.0 @lsolesen] Jeg hedder Lars Olesen og er viseforstander på Vejle Idrætshøjskole.
[00:00:14.0 @lsolesen] Du lytter til Vejle Idrætshøjskoles stemmer, hvor vi forsøger at blive klogere på højskolen ved at lytte til nogle af personlighederne fra højskolens historie.
[00:00:21.0 @lsolesen] Jeg har været en tur i arkiverne, og der har jeg fundet nogle kassettebånd, som er indspillet af Knud Thomasen, som har været tilknyttet skolen helt tilbage fra skolens begyndelse i 1942 og indtil han gik på pension i 1986.
[00:00:34.0 @lsolesen] Vi kan om nogen takke Knud Thomasen for, at historien på skolen er så godt beskrevet fra hans tid på skolen.
[00:00:39.0 @lsolesen] Han samlede fotoalbums, skrabbøger og så indtalte han også disse kassettebånd, som var starten på en bog, han blev opfordret af bestyrelsen til at skrive i forbindelse med hans 40-års jubilæum.
[00:01:22.0 @kthomasen] Den 16. juni 1982 kunne jeg holde 40-års jubilæum på den jyske idrætsskole.
[00:01:33.0 @kthomasen] I dagens anledning var der mødt mange af mine venner, idrætskammerater, kursusledere, familie, skolens bestyrelse, elevforeningen, skolens personale, praktiske medhjælpere, kontorpersonale, forstandere og lærere.
[00:02:10.0 @kthomasen] Jeg blev så glad for de mange gaver, at jeg stod op på bænken i hjørnet af havestuen. Det var godt, at inspektøren ikke så dette, så havde han nok fået en balle.
[00:02:30.0 @kthomasen] Jeg takkede for gaverne, og samtidig fortalte jeg noget om det, der var sket på skolen igennem 40 år. Jeg omtalte de første spadestik, som var blevet lagt til skolen, og grundstensdokumentets placering, som jeg nok var den eneste, der vidste, hvor det var.
[00:02:50.0 @kthomasen] Efter min tale kom skolens formand, Hans Erik Jensen, hen til mig. Og han opfordrede mig til at nedfælde alt det, jeg har oplevet på den jyske idrætsskole igennem mange år.
[00:04:22.0 @kthomasen] Der er også mange, der har spurgt mig om, hvordan jeg kom til den jyske idrætsskole. Og dertil vil jeg svare, at jeg er født i Aarhus.
[00:04:37.0 @kthomasen] Fri idræt havde altid min store interesse. Jeg spurgte min far om jeg måtte have lov til at melde mig ind i Aarhus Idrætsklub Fremad.
[00:05:28.0 @kthomasen] Det var en stolt dag for mig, da jeg kunne gå ud på Aarhus Stadion og blive indskrevet som medlem af Aarhus Idrætsklub Fremad.
[00:06:07.0 @kthomasen] På Fremads hold var Svend Aage Thomsen. Svend Aage Thomsen var en meget dygtig idrætsmand. Han boede ude på Silkeborgvej, og jeg besøgte ham mange gange og hans kone Ingrid.
[00:06:46.0 @kthomasen] En anden ting var, da vi var ude på FAK's feriehjem i Skæring sammen med Fremad og idrætskammerater fra Vejle. Det var otte dejlige dage, vi tilbragte sammen, og vi fik en god instruktion af Svend Aage.
[00:07:59.0 @kthomasen] Jeg har været ansat ved en bager i Aarhus. På min runde med morgenbrød mødte jeg en dag Svend Aage, som var ude og agere for den jyske idrætsskole.
[00:08:20.0 @kthomasen] Jeg sagde til ham: "Hvis du en dag står og mangler en eller anden, så kunne jeg godt tænke mig at komme ned og hjælpe dig med idrætsskolen i Vejle."
[00:08:44.0 @kthomasen] Svend Aage skrev i brevet til mig den 29. januar 1942, at pladsen var optaget. Men bag på brevet stod der: "Herre Thomas, hvorfor være så højtidelig, når du skriver til mig? Nu skal du lige have et møgfald."
[00:09:27.0 @kthomasen] Han skrev, at man ikke kunne skrive en ansøgning på et stykke afrevet skrivepapir ved siden af så pæne anbefalinger.
[00:10:24.0 @kthomasen] Men så skrev han videre: "Alt det ovenstående gælder ikke. Kære Thomas, tak for brevet. Du kan jo regne med, at jeg ikke spørger dig, om du kunne tænke dig at komme ned til mig, uden at jeg har tænkt over det. Du viste dig som et rigtigt mandfolk ved Skæringen i sommer."
[00:11:03.0 @kthomasen] Han fordrede temmelig meget af den mand, som skulle forestå det daglige: rengøring, pasning af fyr og udenomsarbejde. En al-mulig-mand.
[00:12:02.0 @kthomasen] Den 4. juni 1942 fik jeg et brev fra Svend Aage, som skrev, at han nu var kommet så langt med sagerne, at han turde tage mig ned til Vejle. Det første du får at lave bliver sikkert at hyppe kartofler.
[00:13:03.0 @kthomasen] Den 15. juni 1942 tog jeg toget fra Aarhus til Vejle, hvor jeg blev modtaget af Ingrid på banegården.
[00:13:16.0 @kthomasen] På vej til Svend Aages bopæl så jeg de omfattende skader efter en minebombe, der var detoneret i en trætop i udkanten af Vejle natten mellem den 25. og 26. februar 1942.
[00:14:40.0 @kthomasen] Svend Aage og Ingrid boede i en lille lejlighed på Nørre Vang 32. Her blev der indrettet kontor til den jyske idrætsskole.
[00:15:13.0 @kthomasen] Her samledes trådene: byggearbejde, indsamlingsarbejde, ansøgninger til ministeriet, regnskab og planlæggelse af idrætsanlæg.
[00:16:10.0 @kthomasen] Dagen efter tog jeg med Svend Aage ud til det sted, hvor den jyske idrætsskole skulle ligge.
[00:16:34.0 @kthomasen] Den 15. juni 1942 fik Svend Aage den officielle tilladelse fra beskæftigelsescentralen til at ansætte folk.
[00:16:47.0 @kthomasen] For at jorden ikke skulle ligge brak, havde Svend Aage indkøbt 50 tønder kartofler og fået dem plantet, samt plantet hæk og læhegn.
[00:17:07.0 @kthomasen] Den 16. juni 1942 tog man det første spadestik og gik i gang med grusharvning, skydebane og grundudgravning. Jeg selv blev sat til at hyppe kartofler.
[00:17:32.0 @kthomasen] Om aftenen hjalp jeg med at sende skrivelser ud om støtte til skolen, ansøgninger til jyske byråd om beløb til indretning af elevværelser og bidrag fra enkeltpersoner.
[00:18:20.0 @kthomasen] Det er en tid, man aldrig glemmer. En tid med gode minder.
[00:18:30.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. Vi hørte om, hvordan Knud Thomasen blev venner med Svend Aage Thomsen og på den måde tilknyttet DJI. Tak fordi du lyttede med.