---
title: Fonden forbedrer afsættet
permalink: /aarsskrift/2018/fonden/
author: lsolesen
category:
  - Årsskrift
tags:
  - Årsskrift 2018
  - fond
excerpt: "Lars Olesen, viceforstander, samler op på fondens støtte til skolen i 2018."
header:
  overlay_color: "#2ae"
  overlay_image: https://drive.google.com/uc?id=1ahhatnSVzKCDhSvit4QpGHKup54uFES5
  teaser: https://drive.google.com/uc?id=1ahhatnSVzKCDhSvit4QpGHKup54uFES5
  actions:
  - label: "<i class='fas fa-money-bill-alt'></i> Få medlemsskab af fonden"
    url: "http://fond.vih.dk/medlem"
  - label: "<i class='fas fa-money-bill-alt'></i> Giv bidrag til fonden"
    url: "http://fond.vih.dk/bidrag"
sidebar:
  nav: "yearbook-2018"
toc: true
---

**Så lykkedes det at komme i gang med at bygge svømmesøen. Det er helt fantastisk - og vi har i fonden valgt at bruge midlerne på at gøre svømmesø-projektet endnu bedre. Men vi arbejder ufortrødent videre for at være med til at sikre skolens fremtidige udvikling.**

Efter en god slutspurt lykkedes det igen at finde mindst 100 bidragydere, der har haft lyst til at støtte op om fonden på Vejle Idrætshøjskole - og højskolens fortsatte udvikling. Vi kan ikke beskrive, hvor meget det betyder for os at føle den enorme støtte fra baglandet.

## Støtte til afsættet fra vipperne

Vi har i alt ved redaktionens afslutning 121.818 kroner i fondens kasse. Som [vi skrev i 2017](/aarsskrift/2017/fonden/) så gemte vi fondens indestående til at hjælpe med det længe ventede AquaScape-projekt - og vi har fundet et oplagt sted at springe på for at gøre en forskel.

De nuværende lyseblå vippebrædder til 1- og 3-meter-vipperne og mekanismen til at ændre hårdheden af vippen er fra etableringen af friluftsbadet i 1958. Fonden vil gerne være behjælpelig med, at også disse dele også bliver opdateret i den nye svømmesø.

En ny mekanisme og en ny stand koster 73.000 kroner stykket - og dem skal vi bruge to af. Vi håber at kunne renovere de nuværende vippebrædder for 15.000 kroner stykket. Det løber i alt op i 176.000 kroner. 

Vi mangler altså 54.182 kroner, men forventer at have det manglende beløb, når enkeltbidrag og medlemsskaber for 2019 kommer ind på kontoen.

[<i class='fas fa-money-bill-alt'></i> Få medlemsskab af fonden](http://fond.vih.dk/medlem){: .btn .btn--warning .btn--primary .btn--large} [<i class='fas fa-money-bill-alt'></i> Giv bidrag til fonden](http://fond.vih.dk/bidrag){: .btn .btn--primary .btn--large}

## Få medlemsskab af fonden

Hvis du kender nogen, der kunne tænke sig de følgende fordele ved at være medlem af fonden, så gør meget gerne lidt reklame for os.

- Få **gratis adgang** til foredrag (for alle der har givet mindst 200 kroner)
- Få **skattefradrag** for dit bidrag
- Vær en **del af holdet** på 100 som er nødvendige for fondens opretholdelse
- **Bliv inviteret** til relevante arrangementer på skolen
- Vær med til at **udvikle skolen og skabe endnu flere stjernestunder**

Det er muligt at læse mere om fonden på [fond.vih.dk](http://fond.vih.dk) - hvor du også kan melde dig ind i fonden, eller stille spørgsmål til viceforstander, Lars Olesen, som varetager fonden i det daglige.

## Fondens foreløbige bidrag

| Årstal | Projekt                        | Beløb     |
|--------|--------------------------------|-----------|
| 2014   | Discgolfbanen                  | 14.545 kr |
| 2015   | Reserveret til AquaScape       |           |
| 2016   | Reserveret til AquaScape       |           |
| 2017   | Reserveret til AquaScape       |           |
| 2018   | Reserveret til AquaScape       |           |
| 2019   | Udbetales til AquaScape        | ?         |

Fonden støtter altså AquaScape projektet med de beløb, vi har samlet sammen pr. 1. marts 2019, som jo i hvert fald bliver 121.818 kroner, men forhåbentlig flere.

## De kommende år

Som skrevet sidste år vil vi gerne knytte fondens medlemmer endnu tættere til skolen, og derfor er planen, at fondens medlemmer i slutningen af 2019 må være med til at bestemme, hvad midlerne skal bruges på. Skal de allokeres til store projekter, som vi har valgt at gøre i denne omgang, eller skal de bruges lidt mere drypvist til små forbedringer undervejs.

[<i class='fas fa-money-bill-alt'></i> Få medlemsskab af fonden](http://fond.vih.dk){: .btn .btn--warning .btn--primary .btn--large} [<i class='fas fa-money-bill-alt'></i> Giv bidrag til fonden](http://fond.vih.dk/bidrag){: .btn .btn--primary .btn--large}
