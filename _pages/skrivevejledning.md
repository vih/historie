---
layout: single
title: Skrivevejledning
permalink: /skrivevejledning/
header:
  image: http://www.publicdomainpictures.net/pictures/170000/velka/typewriter-1462562129n95.jpg
  caption: "Billede: [Public Domain Pictures](http://www.publicdomainpictures.net)"
---

Vejle Idrætshøjskole vil meget gerne bringe din personlige højskolefortælling på hjemmesiden for at sikre eftertidens historiefortælling om skolen.

Vi ønsker mange små historier, som belyser højskolen i forskellige perioder og fra forskellige synsvinkler: elev, lærer, forstander, administrator, køkkenpige, pedel, politiker o.s.v. Vi håber, at fortællingerne tilsammen udgør en større fortælling om den Vejle Idrætshøjskole i **fortid, nutid og fremtid**.

Inden du skriver, er du velkommen til at drøfte din ide med en fra højskolen.

- Mens du skriver, bedes du tænke på:
- At du kan hente inspiration til form og indhold i de fortællinger, der alle­rede ligger på hjemmesiden.
- At internettet egner sig bedst til korte tekster, korte afsnit og korte sætnin­ger. (Beretninger på omkring 4.000 ord er ofte passende.)
- At din personlige vinkel på historien gør den interessant for andre.
- At opbygge fortællingen med en kort overskrift, forfatternavn, en forkla­rende indledning, korte mellemoverskrifter og en afsluttende datering.
- At konkrete eksempler skaber stemninger og billeder hos læseren.
- At det skrevne også skal kunne forstås i 2050, det kræver undertiden uddy­bende forklaringer om personer, steder m.v.
- At links til andre sider på nettet ikke er "langtidsholdbare".
- At gode fortællinger har en fængende indledning og en markant afrun­ding.
- At fortællinger fra hjertet rammer andres hjerter.
- At du selv har ansvaret for indholdet.
- At finde egnede billeder, som kan illustrere det skrevne, om muligt med angivelse af år, ophavsmand og evt. copyright.

## Aflevering af teksterne

- Teksten gerne som en vedhæftet Word-fil med få formateringer.
- Billederne gerne som vedhæftede, separate jpg-filer.
- Hvis du får tekniske problemer, hjælper vi med at løse dem.
