[00:00:00.0 Intro]
[00:00:11.0 @lsolesen] Jeg hedder Lars Olesen og er viceforstander på Vejle Idrætshøjskole.
[00:00:15.0 @lsolesen] Du lytter til Vejle Idrætshøjskoles stemmer, som er et podcast, der prøver at gøre os klogere på højskolens historie gennem nogle af de personligheder, der har været på skolen.
[00:00:32.0 @lsolesen] I dag skal vi snakke lidt om de personligheder, Jørgen Richter har mødt i sin lange årrække som højskolelærer. Velkommen til, Jørgen. Kan du komme på nogle af de personligheder, du har mødt, mens du har været ansat på skolen?
[00:00:43.0 @richter] Det kan jeg sagtens. En af de første, jeg støttede på, fordi jeg selv sad i det, der hedder foredragsudvalget, det var Jens-Jørgen Thorsen, filmmand og kunstner.
[00:01:00.0 @richter] Han lavede mange happenings med Jørgen Nash, og man sagde, at det var faktisk de to, Thorsen og Nash, der havde skåret hovedet af Den Lille Havfrue første gang, det skete. Men han kom her og skulle fortælle om sin Jesusfilm.
[00:01:18.0 @richter] Og der var foredragssalen den del af spisesalen, der ligger til venstre for spisesalen. Der kom han i sin halvlange jakke og sit skæggede hoved, og han var jo fremme, fordi han lavede rigtig gang i gaden, om jeg så må sige, med sine synspunkter.
[00:01:47.0 @richter] Det at han ville lave en Jesusfilm, det var jo mange kirkelige, der var forargede over, uden at man vidste, hvad den i grunden skulle gå ud på. Den blev jo aldrig, mig bekendt, aldrig færdig, men jeg husker det som en utrolig festlig timens tid eller halvanden, da han var der, hvor der blev grinet og jublet meget i foredragssalen.
[00:02:09.0 @richter] Vi havde noget, vi kaldte "Privaten", som nu er et glasværelse, men det lå lige bag foredragssalen. Og når vi tog imod gæster, foredragsholdere for eksempel, så sad vi op i Privaten. Vi havde en indledende samtale, ham og jeg. Det vil sige, det var ham, der talte hele tiden og lå og grinte. "Det bliver skægt, det vi skal ned og lave" og sådan noget der.
[00:02:36.0 @richter] Som jeg sagde: "ja, det er jo op til dig", men det blev det. Og så sad vi efterfølgende over en kop kaffe, og et par af mine kolleger var også med. Og det var simpelthen, vi skraldgrinede sammen med ham. Det var en god oplevelse.
[00:02:52.0 @richter] Ib Michael kom her en del. Jeg havde læst "Rejsen til det grønne firben", som var en af de første bøger, han skrev. Og så kom han over og fortalte om Ernesto Terram, som hovedpersonen, indianer fra Ecuador, hed.
[00:03:18.0 @richter] Det grønne firben, det er jo Colombia, Ecuador, Paraguay, hvor de mødes. Og også den måde han fortalte det på og tog eleverne med ind i det. De var jo vildt begejstrede for hans fortællemåde. Han kom så gennem flere år efterhånden, som han skrev flere romaner. Jeg havde ham med hjemme hos min kone og mig og fik vendt mange ting. Det var enormt inspirerende.
[00:03:51.0 @richter] Vi havde også besøg af det, vi kaldte "Digterscenen". Det var nogle forfattere, som måske ikke var så kendte i offentligheden. Lyrikere som Knud Sørensen, Peter Poulsen, Sten Kaalø, Vagn Lundbye. Inden for min verden med litteraturen er det kendte personer. Der var også andre med, Marianne Larsen, en af de fineste lyrikere vi har. Der havde vi et par temadage med dem, og eleverne skrev digte. Det var utroligt berigende.
[00:04:27.0 @richter] Eller da teatergruppen "Banden" kom forbi. Jesper Christensen, som jo er en af de store skuespillere der nu er her også, han var med et par gange. Vi sad også deroppe og hyggede os i Privaten. Han var jo meget politisk bevidst og meget socialt bevidst. Det var meget vigtigt for ham, at der var et budskab i det man kom med. Og et meget behageligt menneske.
[00:05:06.0 @richter] Og mit møde med Dan Turèll. Jeg hentede ham selv nede på stationen, og han kom med sine sortlakerede negle og sin store sorte frakke. Vi sad igen i Privaten og ladede op. Elskelige mennesker, simpelthen. Vældig imødekommende, lige ud af landevejen, og så var han utrolig morsom.
[00:05:48.0 @richter] Evald Krog fra Muskelsvindfonden kom her en hel del. Flemming West og jeg havde en hel del med Muskelsvindfonden at gøre. Da vi i sin tid lavede et UNICEF-arrangement her på skolen i slut-70'erne, skulle pengene gå til Muskelsvindfonden.
[00:06:07.0 @richter] Et af indslagene dengang var Sneakers nede i Idrættens Hus med Sanne Salomonsen. Det blev faktisk afsættet, fordi det syntes Evald Krog var sådan en god idé, at det blev afsættet til det man et par år efter kaldte Grøn Koncert. Evald kom meget her, når vi havde oplæg omkring handicap.
[00:06:38.0 @richter] Det er også et karakteristisk sted, at man havde Handicap Idrætsforeningen, både psykisk og fysisk handicappede. Ellen Jørgensen, Bent Lyngholm og Flemming West var dem, der etablerede det for alvor.
[00:07:11.0 @richter] Musik har altid spillet en rolle på stedet. En pianist som er gået igen og igen er Mogens Dalsgaard. Han har spillet mange gange i huset. Det har været en kæmpe oplevelse.
[00:07:30.0 @richter] Når vi havde Anker Jørgensen på besøg – Ole Worm sørgede for at vi fik Anker Jørgensen over – sad han i sin lænestol inde i den gamle foredragssal. Bagefter var vi i Privaten sammen med ham og hans kone. Det var en spændende aften. Jan Lindhardt kom også forbi og lavede et fantastisk spændende oplæg.
[00:08:09.0 @richter] Og så må jeg nok lige tilføje at Doris Bloom har været her som person. Det fremragende billede hun har lavet, og den forside hun har lavet til jubilæumstidsskriftet, er også karakteristisk for at stedet altid har søgt vægtige kunstnere. Der har været en høj æstetisk udfoldelse af kunst.
[00:09:08.0 @lsolesen] Mange af de mennesker du har mødt her, var folk der var forbi til foredrag eller emneuger. Nu nævnte du lige Banden. Var det en emneuge med eleverne?
[00:09:23.0 @richter] Den der oprindelig stiftede Banden hedder Niels Andersen. Da vi havde dramauge i mange år, blev det sammensat af mimikere, skuespillere, sangere og musikere. Niels Andersen kom gennem mange år. Han fik sat utrolig mange ting i gang og kunne få eleverne til ting man troede var løgn. Det var for elever og lærere en stor oplevelse. Man tænkte: "hvad gør han?".
[00:11:14.0 @lsolesen] Som jeg forstod det, var Jan Lindhardt blandt andet på en af jeres pædagogiske aftener og lave oplæg for jer?
[00:11:29.0 @richter] Jeg mener det var De Syv Dødssynder han talte om. Han havde skrevet en bog om det på det tidspunkt. Der kom et oplæg fra ham, og så drøftede vi det på kryds og tværs. Det betragter jeg selv som utrolig værdifuldt. Det satte en masse ting i gang.
[00:12:26.0 @richter] Det karakteriserer den periode med Ole Worm, at han ville have kompetente folk, der vidste noget om det de havde at sige. Det satte han i gang. De oplæg affødte mange diskussioner i lærergruppen og gav inspiration. På almindelige lærermøder har man ikke de store fundamentale diskussioner, men de tog måske afsæt i det man havde talt om på de pædagogiske aftener.
[00:13:54.0 @lsolesen] Kan du huske hvor længe I havde de her aftenmøder?
[00:13:56.0 @richter] Det var en årrække. Ole var der fra 1984 til december 1998. Jeg tør ikke sige præcis om det startede i slutningen af 80'erne eller midt i 90'erne. Det var i hvert fald efter vi havde fået bygget den nye administrationsbygning over hovedindgangen.
[00:14:55.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. I dag fortalte Jørgen Richter om nogle af de personligheder, han har mødt i sit lange højskolelærervirke. Tak fordi du lyttede med.