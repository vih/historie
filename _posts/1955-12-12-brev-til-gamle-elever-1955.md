---
title: Kære gamle Elever! fra Årsskrift 1955
permalink: /dagbog/1955/
author: svend_aage_thomsen
category:
  - Årsskrifter
tags:
  - Årsskrift 1955
  - dagbog
excerpt: "Svend Aage Thomsens skriver sin årsberetning til de tidligere elever."
---

KÆRE GAMLE ELEVER! 

En himmelstormer! Lysseer og optimist! Men alligevel realist. Der er gået mange år, siden jeg i første årsskrift, 1944, skrev: 

> Under beskedne ydre rammer måtte vi begynde vort skolearbejde, og skolens fuldendelse ligger stadig i det uvisse. Uden tvivl har vi endnu mange vanskeligheder at overvinde og mange prøvelser at skulle igennem, inden de bygningsmæssige og ideelle mål er nået, men – 
»Hvor der er vilje, er der også vej.« 

1945: 

Vi troede i vor optimisme, at når krigen først var forbi, så ville det ikke vare længe, inden vi kunne komme i gang med byggeriet, men det har lange udsigter. 

1946: 

Hvornår vi kommer i gang med byggeriet, er der vel ingen, der kan udtale sig om under disse vanskelige bygge forhold. 

1947: 

Med udvidelsen har det lange udsigter. Byggesituationen er vanskeligere end nogensinde før. 

1948: 
Hvorledes går det med det planlagte byggeri? Ikke godt, der gives ikke tilladelse til skolebyggeri endnu. 

1949: 

Nu har jeg virkelig godt nyt at fortælle. D.I. F. er gået ind for soklens færdiggørelse, men der er et stykke vej tilbage endnu, inden vi kan sætte spaden i jorden. 

1950: 

Desværre er der så godt som intet nyt. Vi mister dog ikke troen på, at det vil lykkes os at få en fuldt moderne skole bygget. Vi må blot se i øjnene, at det vil vare længere end beregnet. 

1951: 

Skolen skal udbygges engang, og den bliver det også, men vi må gøre os klart, at tiden er ikke inde endnu. 

1952: 

Jeg ville gerne kunne bruge skabertrangen, der var i mig, til at fuldføre denne lille skole, men jeg har gennem årene løbet panden mod en mur så mange gange, at det en overgang gav hovedpine og sløvede tanker. 

Stærkere kræfter må vælte muren eller gøre den svagere, og så går jeg igen ind for sagen med friske kræfter. 

1953: 

Jeg selv kan kun gøre så lidt, jeg har kun at håbe på, at de gode mænd i skolens bestyrelse kan finde en vej frem. Det ville være let at opgive, hvis der ikke var brug for den, men det er der. 

1954: 

Hvad er det, der får mig til at se så lyst på sagen, efter at jeg i flere år har været præget af en vis tilbageholdenhed, når jeg skulle fortælle om mulighederne for færdiggørelsen af skolen? 

Nu skriver vi 1955. 

Vi er godt på vej. En del forhindringer er ryddet bort. Vi skimter målet forude. 

Vi var klar over, at vi skulle gennem flere instanse byggesagen. Dette ville tage sin tid, og det slog til. 

Sagen er i øjeblikket så vidt, at undervisningsministerin har godkendt planerne og tilsikret os støtte i henhold til højskoleloven, og tilbage er nu byggetilladelsen, der bero hos boligministeriet. 

Da byggesituationen i øjeblikket er meget vanskelig, kan vi ikke gøre regning på nogen snarlig afgørelse, men vi vil ikke lade nogen mulighed til fremme af sagen uforsøgt. 

Det er tanken at lade udarbejde detailtegninger i det nye år, således at vi med kort varsel kan gå i gang, når vi hører godt nyt fra boligministeriet. 

D. I. F.s jubilæumslotteri, der foruden 150.000,00 kr. vil give os stor moralsk støtte, er nu i fuld gang. Vi har grund til at stole på Vejle kommunes fortsatte velvilje, ligesom Vejle bys borgere, skolens mange venner samt idrætsorganisationerne med D.I. F. i spidsen har tilsagt os støtte. 

Jubilæumsåret er 1956. Selv om vi ikke kan forvente skolen færdigbygget i dette år, skal og må vi i gang, og alle gode kræfter arbejder på det. 

I troen på et godt og begivenhedsrigt nytår, går jeg med lyst sind i gang med at fortælle om året, der svandt.

Vinteren gik upåklageligt. 

Vi var ikke mange, men kvaliteten var god, og der var gå-på-mod og interesse for at lære. Hvad kan vi så ønske mere? 

Oplevelser var der nok af, gamle elever vil mindes deres egen tid, når jeg nævner vore besøg på byens forskellige virksomheder, god anskuelsesundervisning, som vi er virk somhederne taknemlige for. 

Ugentlige filmsaftener med film fra U.S. A., Norden, Shell, D. I. F., Falck, F. D. B. m. m. gav god og lærerig underholdning. 

Også eleverne var flinke til at underholde på skift med lærerne. 

Vi hyggede os sammen på skolen og på vore ture i omegnen. 

Længere ture blev der også lejlighed til. Håndboldlands kamp i Aarhus og deltagelse i håndboldstævne i Vejen hallen samt den store Aarhustur med besøg hos F. D. B., mindeparken, Den gamle By, domkirken, rådhuset, cirkusrevy om aftenen, det sidste kunne vi have undværet. 

Frk. Søndergård på K. F. U. K. var værtinde ved en bedre frokost, og vi mindedes gamle dage på Idrætsskolen. 

Tiden efter jul var rig på oplevelser. For det første kom der flere elever til 3 mdr.s kursus den 6. januar, og for det andet var der næsten hver eneste week-end kursus-besøg, der bragte ekstra liv til skolen. 

Vintereleverne var gode værter og deltog aktivt, hvor der var noget af interesse. 

Rask Nielsen, Elmo Pedersen, kaptajn H. H. Jacobsen fra Folk og Værn og Willy Falck Hansen fortalte og underholdt på deres udmærkede måde. 

Idrætsprøverne kneb det med at få afviklet. Vinteren varede usædvanlig længe, og da lærer Ingemann Kvist kom som censor til håndbolddommerprøver, var der sne endnu. 

Det gik med håndbold, men det kneb mere med at løbe i sne, så vi måtte søge ud på landevejen, der var nogenlunde snefri, højde-og længdespring måtte foregå i gymnastiksalen. 

Trods disse handicap klarede alle prøverne. 

Alle eleverne overværede V. A. G.s forårsopvisning for bagefter at kunne diskutere og kritisere gymnastikken sam men med stævnets dommer, Valdemar Bonde. Det var meget lærerigt. 

Gymnastikundervisningen var i vinter lagt i hænderne på lærer Poul Andersen, Vejle, der løste opgaven på en fortrinlig måde. Eleverne og ikke mindst vi var glade for Poul Andersen og hans gode måde at undervise på. 

Knud havde fået overdraget håndboldundervisningen og gik med vanlig ildhu til opgaven og løste den godt. 

Den tolvte vinterskole var slut, en travl april måned forestod, men det er vi vant til, vi glæder os kun til de travle dage. 

Tilslutningen til dette års sommerskole var fin. Dertil var vejret aldeles strålende hele tiden, således at den ikke kunne undgå at blive en sukces. Vi har lov at sige, at alty som det skulle, både hvad arbejde og det mere fornøjelige angik. 

Vor nye gymnastiklærerinde, Signe Troelsen, afløste na fortrinlig måde Gerda Høgdall, som havde måttet melde forfald. Signe vandt såvel elevernes som vore hjerter. Desuden opnåede hun et fint resultat, ikke mindst hvad de små on visninger og det undervisningsmæssige angik. Som noget nyt havde pigerne også menuetdans ved siden af folkedansen. 

Endnu et nyt ansigt deltog i undervisningen, Inge Amdi. Hun havde den svære opgave at være elev og lærerinde samtidig, idet hun underviste pigerne i kjolesyning. Men hun gjorde det godt. 

Inden vi fik set os om, var de første to måneder gået, og årets elevmøde stod for døren. Det store arbejde, der går forud for denne vor største dag, var også i år et slid for pigerne, men de tog det alle med godt humør. 

Deres flid blev belønnet gennem usædvanlig stor tilslut ning til mødet, idet der var mødt ca. 200 gamle elever samt gæster fra ind- og udland. 

Lørdag aften var vi som sædvanlig samlet i gymnastiksalen, hvor jeg havde den glæde at kunne fortælle om de lyse udsigter med hensyn til den længe ventede udvidelse af skolen. 

Efter aftenkaffen så vi nogle nye film, hvorefter turen traditionen tro gik til skihopbakken, som ved Knuds og pigernes initiativ var malerisk illumineret. Et smukt fakkeltog medvirkede yderligere til at forhøje stemningen. Der blev blæst fanfare og oplæst prolog. Denne afslutning blev om muligt endnu mere stemningsfuld end tidligere. En skøn oplevelse. Efter aftensangen gik »nogle af os« til ro. 

Søndag morgen var der efter morgensang og flaghejsning generalforsamling i elevforeningen. Hvad der skete på denne, kan I læse andetsteds. 

Idræt og boldspil gik som sædvanlig med liv og lyst. Forstander Hagelsø holdt i år foredrag og taite om den tid, han var på den jyske, samt om, hvilket privilegium det er at have været elev på en sådan skole. 

Gymnastikopvisningen og menuetdansen gik lystigt fra hånden. Pigerne havde selv syet skønne dragter til menuet dansen, og de gjorde vældig lykke. 

Komedien var i år begunstiget af strålende vejr, og det muntre stykke »Hovedsagen er, at man er rask« blev fint spillet og fik stort bifald. 

Derpå en lille svingom i gymnastiksalen. Her viste jeg desuden min sidste nye farvefilm _Forunderlige Verden_ som jeg har haft fornøjelsen at glæde mange mennesker med. 

Aftenens overraskelse - blomsterdronningen – blev kort efter af små gardere kørt ind på friluftsscenen, hvor hun dansede et par smukke danse. Dronningen var ledsaget af Knuds lille Jytte, som derefter trådte frem på scenen og kastede blomster ud til tilskuerne. 

Den tørre sommer hjalp os til at få et fint bål, som knitrede lystigt og skabte den sædvanlige stemningsfulde afslutning på et vellykket elevmøde. 

Heller ikke tiden efter elevmødet levnede pigerne megen frihed. Allerede 14 dage senere skulle vi give gymnastikopvisning og deltage i et idrætsstævne i Thorsager. En god ide, som var undfanget af Inge Amdi og Arne, Thormods broder, som nu opholder sig i Thorsager. 

Vi benyttede lejligheden til at se os om på denne tur. Bl. a. var vi i Den gamle By i Aarhus, beså under præstens vejledning rundkirken i Thorsager, således at vi samtidig blev beriget med skønne indtryk. 

Gymnastikken gik fint, og i idræt vandt vi holdkampen over Randers amtshold og Salling. 

Vi blev indkvarteret privat, hvor man rigtig kræsede op for os. Om aftenen var vi samlet med værtsfolkene i forsamlingshuset, hvor jeg først viste film, og derefter dansede vi et par timer. 

Næste søndag bød på ikke mindre end to opvisninger. Om eftermiddagen var vi i Vingsted for at give opvisning i gymnastik og menuetdans for et stort publikum. Desværre ødelagde det meget dårlige trægulv lidt af opvisningen for os, men pigerne klarede det pænt alligevel. 

Med lynets fart gik det så hjem til skolen for at få lidt mad. Snart sad vi igen i rutebilen på vej til Hvirring for at give opvisning i Jenny Jensens dejlige have. Også her var der stort fremmøde af publikum. Det blev en skøn oplevelse, hvor vi sluttede med at danse på græsplænen i den dejlige sommeraften. 

Søndagen efter kunne pigerne nyde det, da inviterede Knud på morgenkaffe, og pigerne forsmåede ikke tilbudet, de spiste oceaner af rundstykker med smør. 

Heller ikke den traditionelle lange tur gik vi glip af. Det blev turen over Jelling, Brande til brunkulslejerne i Søby, over Herning til Videbæk, hvor vi beså Knudsens have, gennem Ringkøbing til Hvide Sande, her badede vi og dansede kædedans i de høje bølger, videre til Henne Strand, hvor min broder har købt et dejligt sommerhus; vor medbragte mad blev her pudset op med krydderier og et dejligt kaffebord. 

Godt trætte begav vi os hjemad, et herligt minde rigere. 

Idrætsmærke- og dommerprøverne blev afviklet under liv og humør, selvom det kneb med at få tid til at passe dem ind i det hårdt spændte program. 

En hyggelig afslutningsfest afrundede sommerskolen, det var med vemod, vi sagde farvel til hinanden, men mange gode minder gemmer vi gensidigt om en herlig sommer på den jyske. 

Som jeg omtalte i min indledning, er Dansk Idrætsforbund nu gået ind for en udvidelse af vores skole, derfor må vi i fællesskab hjælpe dem med at løse opgaven. 

De nødvendige midler til dette formål har D. I. F. tænkt at skaffe gennem et stort landslotteri, som skal sælges i forbundets jubilæumsår 1956, altså næste år. 

Lodsedlerne bliver udbudt til salg gennem foreningerne, der skal forudbestille dem, men vi kan dårligt lade forbundet og foreningerne alene om dette arbejde. Vi må også vise vilje til at hjælpe. 

Derfor beder jeg jer om at forudbestille det antal lodsedler à 2 kr., som I hver især kunne tænke jer at aftage. I må sende meddelelse her til skolen om antallet og samtidig indbetale beløbet plus 70 øre til anbefalet porto på skolens girokonto, nr. 19087, da lodsedlerne skal betales forud. Lodsedlerne vil så blive jer tilsendt sidst i februar måned næste år, da udsendelsen begynder 14. februar. 

Prøv også at afsætte nogle hos venner og bekendte, så vi kan få så mange afsat som muligt. 

Læg jer nu i selen og lad os få nogle pæne ordrer fra jer, der er meget fine gevinster at avertere med. Hør blot her: En flyverejse til De olympiske Lege i Melbourne, 1 pers., værdi 10.000 kr. En rejse til Østen med ØK, 1 pers. (med skib til Bangkok), værdi 10.000 kr. En flyverejse til Los Angeles (polarruten), 1 pers., eller en flyverejse til New York for 2 pers., værdi 10.000 kr. 4 stk. Lambrettascooters, værdi 4250 kr. 3 stk. Køb hvad De vil (i 3 Københavnske stormagasiner), værdi 4000 kr. Desuden fjernsynsapparater, 12 pers. sølvspisebestik, oliefyr, et års tobaksforbrug, mange rejser til udlandet, motorplæneklipper, køleskab, støvsuger, et kronometer og et væld af dejlige schweizer-stopure. 

En meget fin gevinstliste, som skulle gøre det let at afsætte lodsedler. 

Kære gamle elever, skal vi ikke give hinanden hånden på at hjælpe D. I. F., når de nu så beredvilligt har ladet dette lotteri afholde bl. a. til fordel for en udbygning af jeres skole. Vi bør i forening være de første til at slutte op bag det. 

Vi stoler på jer, derfor de bedste ønsker for julen og det nye år. 

_Jeres Bjarne, Birte, Ingrid og Svend Aage Thomsen._
