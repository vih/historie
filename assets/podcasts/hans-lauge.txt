[00:00:00.0 Intro]
[00:00:11.0 @lsolesen] Jeg hedder Lars Olesen, og jeg er viceforstander på Vejle Idrætshøjskole.
[00:00:14.0 @lsolesen] Du lytter til Vejle Idrætshøjskoles stemmer, hvor vi forsøger at blive klogere på højskolen gennem de interessante personer, der har været en del af højskolens historie.
[00:00:21.0 @lsolesen] Jeg besøger i dag Hans Lauge, som har været højskolelærer på den jyske idrætsskole fra 1981 og indtil 1993.
[00:00:26.0 @lsolesen] Og han har senere været involveret i strategisk arbejde som konsulent for skolen, og i dag så sidder han i repræsentantskabet for skolen.
[00:00:32.0 @lsolesen] Vi skal i dag snakke lidt med Hans om hans højskolelærervirke, og så om tiden bagefter også. Velkommen til, Hans.
[00:00:38.0 @hlauge] Tak for det.
[00:00:48.0 @lsolesen] Kan du fortælle lidt om, hvorfor du endte på den jyske idrætsskole overhovedet?
[00:00:52.0 @hlauge] Ja, det gjorde jeg faktisk på en ikke så almindelig sættervis. Jeg var færdig som lærer på Seminariet i Jelling, og mit første ansættelse var på Hellager-skolen i Vejle.
[00:01:07.0 @hlauge] Og på Hellager-skolen havde jeg blandt andet et fag, der hed Formning, og der havde jeg to små piger, der var søstre. Og samtidig var de døtre af Bent og Lisian Lyngholm, som arbejdede på skolen.
[00:01:18.0 @hlauge] Og jeg tror faktisk, det var de to piger, der anbefalte mig til deres forældre. Samtidig havde jeg en gammel kammerat fra seminariet, som også var ansat på idrætsskolen, nemlig Carsten Rasmussen.
[00:01:30.0 @hlauge] Og jeg tror sådan set, at det var det der triumvirat af Bent og Lissien, og så Carsten, der både opfordrede mig til det, men også støttede min ansøgning.
[00:01:44.0 @hlauge] Der var jo det, at jeg efter mit første år som lærer på Helleager skole, der blev jeg kontaktet af Idrætsskolen af den daværende forstander Hauger. Og han ville gerne have mig til at lave nogle valgfag.
[00:02:00.0 @hlauge] Og valgfag det var blandt andet formning, som var et af mine områder. Og så skulle jeg også bidrage til svømning. Der manglede de en timelærer også.
[00:02:11.0 @hlauge] Så samtidig med, at jeg var folkeskolelærer i mine første år, så havde jeg altså også timer på idrætsskolen. Og der voksede appetiten, om man så må sige, med måltidet. For jeg blev faktisk rigtig glad for at have de der halvvoksne unge.
[00:02:30.0 @hlauge] Jamen jeg husker den som en storslået tid. Altså jeg har været i livslang gæld til den danske folkehøjskole. Altså man taler jo om, at vi både bliver oplyst og oplivet af det, og jeg blev faktisk også begge dele.
[00:02:43.0 @hlauge] Så man kan sige, at den medicin, man egentlig proklamerede, det var også den, jeg fik lov at inhalere.
[00:02:48.0 @hlauge] Så det var en storartet tid, og rent faktisk vil jeg sige, at min gæld til højskolen er så stor, at i hvert fald den der værdiforandring, som jeg synes, jeg fandt, den har jeg bestræbt mig for at holde fast i. Også i mit professionelle virke i tiden efter højskolen.
[00:03:05.0 @hlauge] Jeg blev ansat som, og det var jo fantastisk, det var Tage Benjaminsen, der var nytiltrådt forstander, og jeg kan huske, at jeg var til ansættelsessamtale med Jørgen Richter og Tage Benjaminsen.
[00:03:15.0 @hlauge] Jeg havde forventet, at de ville give et bud på, hvad jeg skulle arbejde med, men de vendte den om og sagde, hvad vil du egentlig gerne arbejde med?
[00:03:25.0 @hlauge] Og der kan jeg huske, der måtte jeg lige inhalere et øjeblik, fordi det var jo veldig, veldig uvandt. Men filosofien er jo, at det som engagerede mig, det der optog mig, var formodentlig også der, hvor jeg kunne være det stærkeste arbejdende. Det var meget godt set.
[00:03:42.0 @lsolesen] Man kan i hvert fald sige, at du blev ansat som højskolelærer, ikke til noget specifikt, men til at undervise i højskole.
[00:03:47.0 @hlauge] Ja, lige præcis. Det gjorde jeg. Og det, der så i praksis udmøntede sig i, det var, at jeg fik ansvaret for fodboldlinjen.
[00:03:54.0 @hlauge] Jeg fik en hel del timer i det, der hed Studiekreds, som var sådan et alment højskolefag på det tidspunkt. Litteratur, psykologi og lignende. Og så underviste jeg også i formning og billedkunst.
[00:04:11.0 @lsolesen] Jeg har lige skannet alle forsiderne på årsskrifterne. Og hvis man kigger hen over årsskrifterne, så skete der faktisk også noget kort tid efter, at du tiltræder. Jeg tror, det er fra 1982, der kommer der lige pludselig spræl i de her forsider.
[00:04:29.0 @hlauge] Ja, det gjorde der. Altså, vi gjorde meget ud af det. Jeg havde jo et gammelt engagement i kunst, og havde også kontakter til nogle kunstnere.
[00:04:38.0 @hlauge] En af de første, vi havde, det var en gammel afdød vejlemaler, der hedder Ejner Iversen. Og Carsten Rasmussen og jeg, vi stod selv og trykte i serigrafier, så vi blev fuldstændig svimmel af al den der syre.
[00:04:48.0 @hlauge] Der var i det, vi stod mange aftener og trykte de første hæfter, som var jo originale silketryk. Det er jo helt vanvittigt i et oplag af 700.
[00:04:57.0 @hlauge] Og sidenhen havde vi både Svend Wiig Hansen, som jeg kendte, den gamle maler Svend Wiig Hansen. Og vi havde maleren Poul Gernes, som gjorde det også i en periode, boede på højskolen imens han lavede udsmykningerne ude på Tørring Gymnasium.
[00:05:11.0 @hlauge] Den gruppe er jo sammen med blandt andet Per Kirkeby også. Så det var lidt en hjertesag for mig, at vi lavede et ordentligt årsskrift.
[00:05:20.0 @hlauge] Men jeg vil også sige, at på indholdssiden, der blev det også stærkere, også lidt mere politisk og polemisk og lidt mere åndfuldt, vil jeg også tillade mig at sige. Der var rigtig stærke indlæg i de år. Både fra højskolens egne lærere, men også fra folk udefra.
[00:05:41.0 @hlauge] Det bliver jo selvfølgelig noget, der bliver til efter en drøftelse på lærerværelset.
[00:05:48.0 @hlauge] Og det der lærerværelse var jo et, og det er det jo tit på højskoler, et samsurium med en hel masse stærke individualismer, der alligevel bekender sig til fællesskabet.
[00:05:59.0 @hlauge] Men det giver jo selvfølgelig en voldsom dynamik, og som det sies også lidt ukontrollerbart, men det ender jo også i gennembrud til noget helt nyt. Vi havde virkelig nogle svære aftener en gang imellem på lærermøderne, men vi fik også flyttet rigtig meget på idrætsskolen i de år der, synes jeg.
[00:06:25.0 @hlauge] Jamen det var jo et lærerværelse, som jeg siger, hvor hver eneste af dem jo havde valgt højskolen for højskolens skyld.
[00:06:35.0 @hlauge] Og det er jo sådan, at når folk bevæger sig ind i et fællesskab, også et fagligt fællesskab, og man har den tænding på, som de jo havde, de lærere på det der tidspunkt, så er det jo, at vi med afsæt i nogle meget, meget stærke værdier, også nogle stærke individuelle værdier jo, en gang imellem også røg i værdikonflikt med hinanden.
[00:06:56.0 @hlauge] Det, der så var kunsten, det er selvfølgelig, at man tog det som en værdikonflikt, og ikke en personlig konflikt, og det synes jeg rent faktisk, vi var dygtige til.
[00:07:09.0 @hlauge] Jamen ja, jeg husker jo i særdeleshed, hvor meget det gjorde ved mig. Jeg tror, det er Grundtvig der taler om, at for en højskoleelev er det jo en dybere befrugtning af vedkommendes sjæleliv, tror jeg, han siger. Patetisk, men ganske korrekt.
[00:07:25.0 @hlauge] Sådan var det jo også for mig. Jeg fik jo nogle syvstjernede oplevelser med eleverne. Jeg fik nogle syvstjernede oplevelser med ture vi var på, altså ture til Beitostølen og lignende.
[00:07:37.0 @hlauge] Men fremfor alt vil jeg sige, at det som slår mig allermest, det er jo, at jeg kender ikke nogen pædagogiske sammenhænge, der er i stand til at se det enkelte menneske som det menneske det er, som højskolen kan det. Jeg har ikke mødt det sidenhen, vil jeg sige.
[00:07:58.0 @hlauge] Kommer man andre steder, så blander man mennesket og fagpersonen, og ved aldrig rigtigt, hvor man er. Men jeg synes, og det har jeg også set, jeg har jo stadig kontakt med gamle højskoleelever, altså deres tilbagemelding er jo nøjagtigt det samme. Hvis det var, man ikke var set forinden man kom på højskolen, så blev man det der.
[00:08:44.0 @hlauge] Ja, det har jeg masser. Grundfølelsen er måske nok den stærkeste, men selvfølgelig har jeg nogle anekdoter.
[00:08:52.0 @hlauge] Noget af det, som vi også var dygtige til dengang, var, at vi havde en balance mellem et lystprincip og et realitetsprincip. Det var jo sådan, at vi insisterede for eksempel på, at eleverne skulle være til vores timer.
[00:09:11.0 @hlauge] Og nogle af dem kom jo fra lidt løsere strukturer. Nu har højskolen undertiden rygtet for at være en varmestue for mange forskellige typer mennesker, men det var det overhovedet ikke hos os. Vi insisterede på, at de skulle være der.
[00:09:27.0 @hlauge] Jeg havde for eksempel det fag, der hedder studiekreds. Der læste vi bogen, En flygtning krydser sit spor af Sandemose. Det er bogen om Janteloven. Og jeg havde stødt på et princip af en norsk filosof, der hedder Erling Lars Dahle. Han talte om et begreb, han kaldte afspændt koncentration.
[00:09:49.0 @hlauge] Og det er for eksempel, at man egentlig forbereder en tekst, men har ikke aftalt noget som helst. Så jeg sagde til eleverne, I læser lige 25 sider i den her tætskrevne, en flygtning krydser sit spor. Og så sætter vi os bare op på loftet i en rundkreds ganske vist.
[00:10:08.0 @hlauge] Og så siger jeg, hvad så? Og så er der jo momentan tavshed. Fuldstændig. Lige indtil en bryder igennem, og så starter det der. Når jeg tænker tilbage på en højskole, så er det der, jeg har fået de stærkeste fortællinger.
[00:10:24.0 @hlauge] Og det er også der, hvor eleverne siger, at der kan de huske, at der var der simpelthen et gennembrud, også til en måde at tale med hinanden på, også de emner, man talte om, som var, jeg vil sige, det var ekstraordinært. Det er jo sådan den lidt dybere, mere åndeligt dannede side af det.
[00:10:44.0 @hlauge] Så havde vi jo også selvfølgelig alle de andre historier, når vi tog på skitur i Norge og jokede lidt med hinanden og flyttede lidt spænder rundt på skien. Så kollegerne havde problemer med at få det til at køre, hvad de i de fleste tilfælde også havde på forhånd.
[00:11:03.0 @hlauge] Så vi gjorde det ikke nemmere for hinanden. Men der var også sådan en kærlig, drilsk stemning imellem lærerne. Man kan godt lave humor, også denne form for humor, fordi vi havde også evnen til at grine af os selv.
[00:11:20.0 @hlauge] Jeg vil sige nok, den mest bevægende oplevelse jeg har haft der, det er jo nok, at man bliver meget knyttet til højskoleelever, og nogle bliver man rigtig meget knyttet til. Og jeg havde jo et par, der fandt hinanden på mit første højskoleophold, Anne Carina og Hans Erik.
[00:11:41.0 @hlauge] Og de blev gift med hinanden, og den samme dag, jeg havde sagt mit arbejde op som højskolelærer i 92/93, ja, der ringede min telefon, da jeg kom hjem.
[00:11:53.0 @hlauge] Jeg havde været over til Tage og Ole Worm, og jeg havde sagt, at jeg ville prøve noget andet efter 11 år. Gode år.
[00:11:59.0 @hlauge] Så ringer min telefon, og så er det Hans Erik, der er i telefonen, og så siger han til mig, at jeg har fået en lille pige, og vi vil spørge dig, om du vil være fadder.
[00:12:13.0 @hlauge] Der står man jo der, og så tænker man, puha, der må være synkronicitet i det her liv. De var på mit første ophold, jeg holdt meget af dem, og 10 minutter efter jeg har sagt mit job op og sløjfet det her kapitel, så får jeg den der opringning.
[00:12:28.0 @hlauge] Så der bliver man jo utrolig ydmyg også over, at de 11 år efter stadigvæk har så meget erindring om det fælles vi skabte, at de ville være så generøse over for mig, at jeg skulle holde Amalia over dåben i Frederiksberg Kirke. Det er stort.
[00:13:05.0 @hlauge] Ja, og i årene efter jeg var på højskolen, der var jeg jo meget rundt i landet og holdt foredrag også. Og meget tit så sad der jo gamle elever nede i kredsen, som man så fik en snak med bagefter.
[00:13:21.0 @hlauge] Og det er der, hvor jeg vil sige, at det er måske også i eftertiden, at højskolen skal vise sin styrke. Det er jo ikke altid, når man er i momentet, at man finder ud af, hvilken berigelse det er, det man står i.
[00:13:33.0 @hlauge] Men det fortæller noget om den klangbund, som de unge mennesker både har mødt op med, men også det, de er blevet mættet af på højskolen.
[00:13:52.0 @hlauge] Jeg vil nok sige, at der var i hvert fald i det meste af vores praksis, det var nok nogenlunde identisk fra min start. Der var jo stor søgning til højskolen. Der var ikke problemer, hvad det angik.
[00:14:09.0 @hlauge] Der kom jo i tiden, op i 90'erne, der begyndte konjunkturen jo at vende. Men det var der faktisk ikke i den her tid.
[00:14:16.0 @hlauge] Og man kan sige, at den stabilitet, der var, den brugte vi jo ikke som en hængekøje. Vi brugte den jo rent faktisk til også at udvikle nogle nye ting. Der blev jo udviklet også nogle nye fagområder, Ole Nedergaard og Carsten Rasmussen havde det, der hedder folkeidræt blandt andet.
[00:14:38.0 @hlauge] Der var også inden for vores musisk kreative dage, der havde vi en vældig stor spændvidde og meget kompetente undervisere udefra, skuespillere, dansere og lignende. Så jeg vil nok sige, at jeg har været der i nogle meget stabile år.
[00:15:03.0 @hlauge] Altså vi havde jo det oplevelse, det kan min kone også fortælle om, altså vi hejste jo stort set vindebroen op ind til idrætsskolen. Og så levede vi derhenne. Vi var jo et samfund i samfundet. Det var vi. Vi var ikke et kloster, men der var åndelig fordybelse og også stor sanselighed, kan jeg sige.
[00:15:45.0 @hlauge] Det var fantastisk. Jeg havde 32 arbejdsuger, og så havde jeg en uge 33, hvor jeg gik og låste døre op for DBUs landsjuniorstævne, og hvor jeg jo havde mulighed for at se alle de landsholdsspillere, der jo sidenhen er tonet frem.
[00:16:07.0 @hlauge] Der gik jeg jo med fodboldfolk en hel uge og hyggede mig. Men ved at have travlt de 32 uger, det havde vi. Der er ingen tvivl om, at det var også elevernes opfattelse af os. Det var, at vi var fuldstændig gangbare 24-7.
[00:16:32.0 @hlauge] Jeg synes, at generelt har der været så meget optur i min tid som højskolelærer. Og det kan man jo måle noget på, hvad det er, man bringer med. Set kan ikke gøres uset, og hørt kan ikke gøres uhørt. Jeg har både set meget i højskole, jeg har hørt meget, og det er jo i princippet det, som jeg har arbejdet med efterfølgende.
[00:17:03.0 @hlauge] Det var en meget stor dag, da jeg blev ansat. Min ældste datter Stine kunne huske, at jeg slog en flikflak i den stue, hvor jeg modtog beskeden, hvor jeg blev ringet op af Tage Benjaminsen.
[00:17:18.0 @hlauge] Og jeg kan også huske, at da vi kørte deroppe fra, vi fire mennesker, min kone og mine to piger og jeg, der sad vi alle fire og græd, fordi vi forlod højskolen. Så man kan sige, at det var jo helt irrationelt, at jeg dybest set valgte at stoppe på det der tidspunkt.
[00:17:38.0 @hlauge] Men ja, det var i forlængelse af et hjertetilfælde. Jeg havde en orlovsperiode, hvor jeg havde fået en eller anden idé om, at jeg ville prøve at stå helt selv i mit arbejde.
[00:17:50.0 @hlauge] Så jeg har sidenhen været grundtvigianer på det der rabiate konsulentmarked, i en verden af management. Og det synes jeg, jeg har holdt fast i. Det har jeg været i 24 år nu.
[00:18:25.0 @hlauge] Ja, gode kolleger og fantastisk gode højskoleelever.
[00:19:05.0 @hlauge] Det er jo selvfølgelig fordi, at man ikke kan løbe fra sin skygge. Det er et sted, hvor jeg har en enormt stor veneration. Jeg tror, jeg har givet meget til højskolen, men jeg har fået endnu mere. Det vil nok være mit købmandsregnskab på det.
[00:19:36.0 @hlauge] Og så må jeg jo også sige, at jeg er imponeret over det arbejde, der laves både på højskolen og i efterskolen. Når man har været deroppe, og man har genset det, så kan jeg jo godt mærke, så bliver jeg jo også udsat for en revival. Jeg bliver jo ligesom mindet om det, jeg engang var en del af, og det er jo dybt inspirerende.
[00:20:00.0 @hlauge] Og det er også dybt inspirerende at se, at det lever på det samme værdigrundlag, men selvfølgelig tilnærmet tiden, som jo i dag er en betydelig anden, end den var, da jeg var højskolelærer. Men behovet for at lave den der form for kærlig vækkelse af unge mennesker og introducere dem til et fællesskab, der forpligter, det har samme karakter, som da jeg var der.
[00:20:48.0 @hlauge] Jamen det er der store forventninger til, fordi det bliver jo et dynamisk repræsentantskab. De to møder, jeg har været til, har været utrolig lovende, fordi de minder mig et eller andet sted om de der lærerrådsmøder, vi havde i sin tid på højskolen.
[00:21:19.0 @hlauge] Der sidder en række engagerede mennesker. Det, jeg kan synes er fordelen her, det er, at vi kommer fra mange forskellige positioner i samfundet. I dag bliver man mødt af mange andre positioner, og det skal man jo også. Man er jo i et marked.
[00:21:45.0 @hlauge] Men det der er vigtigt for mig i mit arbejde, det er jo igen den der med, at hele tiden minde om, at enhver tradition skal fornyes. Men der er en tradition.
[00:22:03.0 @hlauge] For mig er det det der fokus på det menneskelige. Når man møder op på en arbejdsplads, så er vi både et menneske og en fagperson. Men det fokus på det menneskelige, der hvor vi ligner hinanden, det har også været min platform i mit eget virke.
[00:22:26.0 @hlauge] I dag kan der jo godt være nogen steder så stærk en fagpersonlig identitet, at folk sætter af i deres fagperson, også i deres møde med hinanden. Men det giver aldrig et ægte møde. Så at forstå, at vi først er mennesker, og sidenhen så er vi fagpersoner, det synes jeg er en vigtig dimension.
[00:22:41.0 @hlauge] Og det er også vigtigt for højskolen at holde fast i, at det er det, man er dygtig til. Det er at gøre mennesker til mennesker. Og sidenhen, så kan vi klæde dem på til den fagpersonlige identitet. Men det menneskelige er, hvor vi ligner hinanden. Og det bærer ikke kun i højskolen, det bærer også uden for højskolen.
[00:23:05.0 @hlauge] Ja, altså jeg startede sidste år i september, da jeg fyldte 66. Der tænkte jeg, at det der blog-univers skal ikke kun være for de unge sangfugle. Der må også være plads til en gammel krage.
[00:23:21.0 @hlauge] Jeg har udgivet tre bøger gennem årene, og havde nogle planer om den fjerde. Men mødte sådan en blogger der, der sagde, det er meget smart at lave blog, fordi så laver du bypass rundt om redaktør og forlag. Det er meget nemmere. Og det må jeg sige, det har han ret i.
[00:23:46.0 @hlauge] Jamen altså, jeg har blandt andet en torsdagsklumme, der hedder "Jeg er nødt til at sige". Det er fordi det er det mest forslidte udtryk i det danske sprog. Det er sådan en møllet vending, ikke? Jeg har brugt det som et afsæt til at sige en række forskellige ting.
[00:24:17.0 @hlauge] Jeg har skrevet nogle forskellige. Jeg har skrevet en, der handler om "Det er ikke lige let at være mor og far". Jeg har skrevet en, der hedder "Jeg har mit helt eget incitamentsprogram", og "Jeg dyrker åndelig fitness". Fodbolden har brug for nye helte, og den slags.
[00:25:04.0 @hlauge] Jeg dyrker åndelig fitness. Jeg er nødt til at sige, at jeg dyrker åndelig fitness. Disciplinen omhandler både spirituelt maraton og sanseligt udholdenhedsløb. Mine nyeste varianter er åndelig klatring og etisk fridykning.
[00:25:18.0 @hlauge] På de gode dage bliver der også tid til sjælfuld crossfit og lidt inderlig crosscountry. Jeg er nødt til at sige, at forleden dag motionerede jeg min åndelige hengivelse. På min CD-afspiller lå korværker af den estiske komponist Arvo Pärt.
[00:25:33.0 @hlauge] Og mens jeg sank bagover i min øreklapstol og overgav mig til stereofonisk skønsang, opløstes mit kontrol- og præstationssøgende ego i et koralrev af pulveriserede iskrystaller. Jeg er nødt til at sige, at jeg i sommer coachede min åndelige ydmyghed.
[00:25:47.0 @hlauge] Jeg var på træningslejr på Færøerne med min hustru, og stående på et udsigtspunkt foran en lille dæmon og et overvældende syn af komprimeret skønhed, var vi nødt til at støtte os til hinanden, mens øjnene producerede tårer så store som druer.
[00:25:59.0 @hlauge] Jeg er nødt til at sige, at vi blev berørt af et eksistensoverskud af en størrelse, hvor vi ikke kunne være i vores egne kroppe, men hvor vi søgte tilflugt hos hinanden, symbiotisk stående på en lille plet i Nordatlanten, med et oceanisk lysvæld, som kiggede vi ind i selve paradisstrømmen.
[00:26:14.0 @hlauge] Jeg er nødt til at sige, at jeg for nylig testede min åndelige vedholdenhed. På mit sofabord lå bogen "At trække streger" om maleren Per Kirkeby. 462 tætte sider. Jeg syrede til ved den detaljerede beskrivelse af Pers barndom i forstederne.
[00:26:36.0 @hlauge] Jeg er nødt til at sige, at nedkørslen var forrygende. Fra Pers gennembrud som verdenskunstner gik det med fuld fart ned mod dalbunden. Jeg havde et fast greb i styret og fandt balancepunktet i hårnålesvingene, mens jeg mere og mere krøb ind i Per, og til sidst ikke vidste, om jeg var Per eller cyklen.
[00:26:52.0 @hlauge] Jeg er nødt til at sige, at jeg har lagt seriøse planer for min nærmeste fremtid. I min træningsdagbog har jeg sat tid af til at teste min forundringsevne. Jeg vil notere den effektive træningstid i minutter, inklusiv op- og nedvarmning.
[00:27:05.0 @hlauge] Jeg vil veje mig én gang om ugen efter vandladning og indgive min eksistentielle oplagthed i procent fra 1 til 100. Jeg er nødt til at sige, at længere ude venter et højintensivt løb, der skal få mine poetiske aminosyrer til at pulsere i min gamle krop.
[00:27:19.0 @hlauge] Jeg ser det gerne efterfulgt af en periode med struktureret genoptræning af min åndelige fordybelse, og skulle det ende ud med tid til restitution, vil jeg reservere den alene til den unødvendige barmhjertighed.
[00:27:52.0 @hlauge] Den kom jeg til at tænke på, nu vi har talt sammen, Lars. Du spurgte om der var sådan nogle ekstraordinære oplevelser. Altså, jeg kan huske en gang, hvor vi havde musisk kreativ uge. Vi var 139 elever, og vi havde udbudt 8 eller 10 værksteder.
[00:28:11.0 @hlauge] Og min gamle ven Carsten Rasmussen og jeg, vi havde udbudt et værksted der hedder "SU 413", hvor vi havde samlet alle de store sange, "En sømand har sin enegang" og "Tre hvide duer" og alt det hele. Vi havde simpelthen et repertoire på 30 sange, vi skulle lære på tre dage.
[00:28:30.0 @hlauge] Og vi havde bare regnet med, at vi skulle have et lille lokale over i Jomsborg. Men så viste det sig, at der var 48 af de der 139, der havde tilmeldt sig. Så vi var nødt til at dublere. Så vi arbejdede både i gymnastiksalen og over i Jomsborg.
[00:28:46.0 @hlauge] Og det stod på i tre dage stort set uden søvn. Filosofien var jo, at man kunne godt more sig, selvom man kun kunne tre akkorder på en guitar. De elever der var med, de har en stærk erindring om "SU 413" og "Tre hvide duer".
[00:29:26.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. I dag har jeg snakket med Hans Lauge, som har været højskolelærer fra 1981 indtil 1993. Vi har i dag snakket om hans højskolelærerliv, og også om hans tilknytning gennem repræsentantskabet fremover. Tak fordi du lyttede med.