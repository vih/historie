---
title: Hvornår har højskolen fødselsdag?
permalink: /faq/fodselsdag/
author: lsolesen
excerpt: "Hvornår kan højskolen egentlig fejre fødselsdag? Det er der flere bud på!"
toc: true
author: lsolesen
---

Hvornår skal højskolen fejre fødselsdag? Skal det være ved udklækkelsen af ideen, første spadestik, godkendelse som højskole eller da det første elevhold starter? Alle disse begivenheder spreder sig over to år i 1942 og 1943, så derfor har vi i 2017/2018 med god samvittighed holdt et langt jubilæum.

I [Ole Worms beretning om højskolens start](/dji-start/) oplistes følgende centrale datoer for højskolen.

- 25.01.1942 Idrætsskolen fastlægges
- 16.06.1942 Første spadestik
- 09.08.1942 DJI som selvejende institution med hovedbestyrelse
- 03.10.1942 grundstensnedlæggelse
- 03.07.1943 1. kursus Dansk Håndbold Forbund.
- 03.11.1943 1. elevhold starter
- 05.12.1943 DJI åbner officielt
- 30.05.1945 DJI godkendes som faghøjskole

I [årsskriftet fra 1949 skriver Svend Aage Thomsen](/dagbog/1949/), at skolen har 6 års fødselsdag den 3. juli, hvilket betyder, at Svend Aage Thomsen anser datoen for det først afholdte kursus (som var Dansk Håndbold Forbund) som skolens fødselsdag. 

I [årsskriftet fra 1967 skriver Otto Lassen](/aarsskrift/1967/indledning/), at forretningsudvalget valgte at bruge datoen for grundstensnedlæggelsen den 3. oktober 1942 som skolens fødselsdag, så skolen på denne dato i 1967 kunne fejre 25 års jubilæum.

[Otto Lassen skriver](/aarsskrift/1967/indledning/) også, at man kraftigt overvejede at bruge den 25. januar 1942 som skolens fødselsdag, da det var her repræsentantskabet trådte sammen og godkendte fundats og tegninger til skolen for første gang.

I højskolekredse betragtes skolen først som værende etableret i 1943, da de regner det første højskoleelevhold som skolens fødselsdag. Det første højskoleelevhold startede 3. november 1943.

## Åbne spørgsmål om højskolens fødselsdag

Skolen åbner officielt først den 5. december 1943. Jeg ved faktisk ikke helt hvorfor, så hvis du ved det, så brug endelig kommentarerne.

Hvad betragtede man i 1992 som værende datoen for jubilæet. Brug meget gerne kommentarerne til at gøre os klogere!

I 1984 afholdte skolen jubilæum den 11. august. Det er i hvert fald der [Søren Haugstrups jubilæumstale](/haugstrups-jubilaeumstale/) er fra.

## Efterskolen har fødselsdag den 17. august 2007

Det er lidt lettere med efterskolen. Her har vi valgt at sætte datoen til det første elevhold startede den 17. august 2007, selvom [arbejdet naturligvis startede tidligere](/aarsskrift/2017/efterskolens-start/) med at få skolen etableret.
