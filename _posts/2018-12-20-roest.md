---
title: Røst Talerskole og Festival
permalink: /aarsskrift/2018/roest-festival/
author: lsolesen
category:
  - Årsskrifter
tags:
  - Årsskrift 2018
  - pædagogik
excerpt: "Røst er en talerskole for unge fra hele landet. Røst festival er kulminationen - og vi havde en (meget) lille skare med."
header:
  overlay_color: "#1aa2dd"
  teaser: https://drive.google.com/uc?id=1c2bL2JRtLfEGtPTNtLEtUP2XgYLR7Qvr
toc: true
sidebar:
  nav: "yearbook-2018"
---

**Røst er en talerskole for unge fra hele landet. Røst festival er kulminationen - og vi havde en (meget) lille skare med.**

{% include figure image_path="https://drive.google.com/uc?id=1c2bL2JRtLfEGtPTNtLEtUP2XgYLR7Qvr" alt="Vores lille hold på Røst Festival" caption="Vores lille hold på Røst Festival 2018" %}

På inspirationsfaget _Spoken Words_ valgte vi i foråret 2018 at tage med til _Røst Festival_, hvor højskoleelever holder taler om noget, der betyder noget for dem. 

Inspirationsfagsholdet på skolen var ganske lille - og selve deltagelsen i festivallen konkurrerede desværre med Aalborg Karneval, så vi kom ikke så mange som håbet afsted.

Men os der var afsted fik en virkelig god oplevelse og et indblik i, hvad der rører sig blandt unge mennesker i dag. Der var taler, der var sjove, tankevækkende, rørende, nervøse, selvsikre, politiske, personlige - og fælles for dem alle var, at de blev holdt af modige mennesker. 

## Hvad er Røst?

Det forklares virkelig godt på [Røsts egen hjemmeside](https://røst.dk):

> Hvad skal der til for at rejse sig op foran en forsamling og tage ordet? At overbevise, provokere og påvirke et publikum? 
>
> Den udfordring har KØS Museum for kunst i det offentlige rum i samarbejde med Vallekilde Højskole og Ungdomsbureauet taget hånd om med projektet Røst. Røst er støttet af Nordea-fonden.
>
> Røst Talerskole og Røst Festival handler om at give unge en oplevelse af, at de kan bruge deres stemme til at påvirke den omverden og det samfund, som de er en del af. Med deltagende højskoler fra hele landet styrker Røst den unge stemme som en aktiv del af den offentlige samtale. Gennem arbejdet med at skrive og holde taler blive de styrket i troen på, at deres stemme er vigtig.
>
> Røst Talerskole kulminerer årligt med Røst Festival i maj, der over to magiske og intense dage fejrer talen, det talte ord og den nærværende lytter med over 200 unge højskoleelever på talerstolen, kunst, musik, debat og workshop.

## Vores tale

Anders Refslund var vores modige taler på Røst Festivallen i den flotte Gobelinsal på KØS Museum i Køge.

{% include video provider="youtube" id="i9vVhJvNPa0" %}
