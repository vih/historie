[00:00:00.0 Intro]
[00:00:13.0 @lsolesen] Jeg hedder Lars Olesen og er viseforstander på Vejle Idrætshøjskole.
[00:00:16.0 @lsolesen] Du lytter til podcastet Vejle Idrætshøjskoles stemmer, hvor vi forsøger at lære noget om livet på højskolen, både før og nu.
[00:00:34.0 @lsolesen] Jeg sidder i dag med Jørgen Richter, som har været højskolelærer på den Jyske Idrætsskole og Vejle Idrætshøjskole helt fra 1973 og indtil 2005.
[00:00:42.0 @lsolesen] Jørgen har altså en virkelig lang historie på skolen, og han har været en del af mange af de diskussioner, der har præget et dannelsesmæssigt og værdimæssigt tankegods, højskolen bygger på.
[00:00:51.0 @lsolesen] Jørgen Richter fortæller om, hvordan diskussionerne om menneske- og idrætssyn er blevet sat på dagsordenen i løbet af hans ansættelsestid på den Jyske Idrætsskole og Vejle Idrætshøjskole.
[00:01:00.0 @lsolesen] Og nogle af de overvejelser, der ligger bag det værdigrundlag, skolen har lavet i 1993, og som fortsat gælder for højskolen i en udgave, som kun er blevet korrigeret ganske lidt siden da.
[00:01:10.0 @lsolesen] Du har tidligere fortalt mig, Jørgen, at idrætssynet på højskolen har ændret sig i den tid, du har været lærer på højskolen.
[00:01:16.0 @lsolesen] At idrætssynet efterhånden gik mod et bredere idrætssyn, end man oprindeligt arbejdede med på skolen.
[00:01:22.0 @richter] Idræt var jo ikke bare disciplin i idræt. Selvfølgelig var der en disciplin, der hed håndbolden, en disciplin, der hed fodbold og så videre.
[00:01:31.0 @richter] Men det blev jo bredere. Det er lidt et paradoks, kan man sige. Man specialiserede sig, man gik i dybden, så kan man sige, så blev det meget disciplinorienteret. Jamen, det blev en større bredde, når det kommer til stykket.
[00:01:45.0 @richter] Det blev et bredere indhold end bare indersideaflevering. Altså den sociale dimension, det ligger jo også i spil ved både håndbold, fodbold og andre boldspil. Den sociale dimension blev jo også mere fremtrædende.
[00:02:01.0 @richter] Det var jo ikke nok, at hvis der var en, jeg lige vil sige, skal du gøre dig spilbar, for at sige det på den måde, så skal du jo vide, hvor du skal henad, og så skal du jo have støtte også fra dine medspillere. Og det kan man jo godt bruge som billede.
[00:02:11.0 @richter] Altså, det var ikke nok, at jeg havde det godt som elev og som spiller, og vi synes det var fandme fedt. Jeg måtte også sørge for at medinddrage de andre, så holdet fungerede.
[00:02:25.0 @richter] Og den dimension, den synes jeg, nu stod jeg jo ikke direkte og kunne se på, hvad mine kolleger lavede, fordi jeg havde jo timer på samme tidspunkt. Men det er jo det, vi drøftede meget også, at selvom idrætten har en funktion i sig selv, altså hele idrætsbegrebet, så følger der jo noget med.
[00:02:45.0 @richter] Altså, det er lige ved at sige en socialisering, enten man er bevidst om det eller er opmærksom på det eller ej. Og det synes jeg nok var tiltagende, at sådan blev det mere og mere. At det var ikke bare, at selvom idrætten har en værdi i sig selv, eller disciplinen har en værdi i sig selv, så fulgte der noget med.
[00:03:08.0 @lsolesen] Som jeg har forstået det, så begyndte diskussionerne omkring menneskesyn og idrætssyn for alvor fra midten af 80'erne og fremefter, og blandt andet på baggrund af jeres udviklingsprojekt mod nye tider, som I arbejdede med i starten af 90'erne, før I lavede et nyt værdigrundlag.
[00:03:21.0 @richter] Det er der også mod nye tider, som vi beskæftigede os med der i 1993, hvor vi prøvede at formulere et nyt værdigrundlag for det, I som lave hed på det tidspunkt. Fordi selvfølgelig var der en fundats, som det hed, da højskolen blev grundlagt af Svend Aage Thomsen.
[00:03:51.0 @richter] Men der var ikke noget om idrætssyn, sådan som jeg husker det. Og det var det, der blev udtrykt, mener jeg, for første gang mod nye grænser i 1993.
[00:04:23.0 @lsolesen] Så det er egentlig der, at skolen for første gang sådan rigtig får lavet et idrætssyn, som kan bære, og ikke kun et idrætssyn, men også et menneskesyn, som skal være grundlaget for virksomheden?
[00:04:35.0 @richter] Det mener jeg. Det kan jo være en erindringsforskydning, men det tror jeg, at man også begyndte at tage dannelsesbegrebet ind, at man fik menneskesynet. Hvilket menneskesyn er det, det jo I vil repræsentere? Ikke bare på idræt, men generelt.
[00:05:03.0 @richter] Jeg tror, det står noget i retning af, at det I vil, det er værdige mennesker. Og hvad så det? Jamen altså mennesket har værdi i sig selv, jeg er lige ved at sige, ligesom idrætten har værdi i sig selv.
[00:05:19.0 @richter] Og det værdige menneske, det må man jo have en holdning til. Det menneskesyn, udtalt eller uudtalt, som gik forud, det var jo et menneskesyn, at man skulle tilpasse sig, at man skulle indordne sig.
[00:06:00.0 @richter] Det kunne være efter spillets regler eller efter samfundets normer osv. Men det værdige menneske har jo en værdi i sig selv som menneske, fordi dannelsesprocessen indebærer jo, at du udvikler dig. Hvis du tilpasser dig, så udvikler du dig ikke.
[00:06:23.0 @richter] Og idrætten skulle ikke bare bruges som middel, og undervisningen skulle ikke bare bruges som middel til nogle ting, men det var forudsætningen for, at du danner som eksempelvis lærer, men du danner også dig selv med det, du oplever som elev.
[00:06:43.0 @richter] Og det er spændingsfeltet mellem, at du bliver påvirket, der kommer en tankeproces i gang. Du tænker, du vender tingene, og det du jeg taler om her, det er eleven, det kan også være læreren, men du vender tingene, og du er stødt på noget nyt, men det skal du forholde dig til.
[00:07:06.0 @richter] Hvis man skal være lidt grov, så kan man sige, at den store forskel på tilpasning og dannelse, det er, at tilpasning, der har du bare at gøre, hvad jeg siger, ellers så er det ud. Det fremmer ikke den selvstændige tankegang, og det er jo i mit syn absolut udfordrende.
[00:07:30.0 @richter] Et uværdigt syn. Altså tilpasse sig, det kan du jo se mange dårlige resultater på i historien også, ikke? At man indordner sig. Du skal indordne dig. Ja, du kan godt indordne dig, hvis du havde fået lov til at ytre dig, og der havde været en dialog om et stof, et emneområde.
[00:07:55.0 @richter] Og emneområdet, det kan være håndbold, det kan være fodbold. Der er jo et møde mellem et jeg og et du, også i den situation det er. Og du skal jo forholde dig til det, som du bliver udsat for. Og du skal have lov til at sige, eller det skal næsten kræves, at du har lov til at sige og udtrykke dig.
[00:08:14.0 @richter] Og den forholden sig til noget, i modsætning til bare at tilpasse sig på det jeg vil kalde et bevidstløst grundlag, det synes jeg også har været en stor ændring, at vi overhovedet diskuterer det. Og prøver at sætte netop ord på: hvad er så det værdige menneske?
[00:08:36.0 @richter] Ja, det er, sådan som jeg efter bedste mening husker det, det er, at det er det dannede menneske. Men det er ikke bare en envejs proces fra læreren, fra underviseren og til eleven, men det er tovejs. Vi har et stof, det kan hedde fodbold, og det er mellem eleven og mig.
[00:09:01.0 @richter] Vi har et stof, det kan hedde emnearbejde, det er mellem eleven og mig, og vi udveksler det her. Vi har en dialog. Og det var virkelig oprigtigt ment også. Altså dialogens ord mellem to. Og det var to. Ikke ligestillede. Det er man ikke, men man er ligestillede på den måde, at man begge to har muligheden for at udtrykke sig.
[00:09:26.0 @richter] Og det synes jeg bestemt var en væsentlig diskussion, og sige, hvad tager vi udgangspunkt i, når vi har de to begreber dannelse og tilpasning, og hvorfor vil vi ligesom skubbe tilpasningen væk.
[00:09:45.0 @richter] Det hang også sammen med tidens pædagogik, kan man sige. Personligt var jeg meget inspireret af det, der hedder den frigørende pædagogik. Det ligger jo i ordet, at man må jo åbenbart skulle frigøres for noget for at kunne deltage i livet som sådan, ikke? Og det frigørende, det var frigørelsen fra undertrykkelse i snæver og bred forstand.
[00:10:14.0 @richter] Men for at kunne vide, hvori består undertrykkelsen, så skal man jo afkode den. Og den frigørende pædagogik, som der nede i Paulo Freire, der faktisk var sydamerikaner, det var så en af de indfaldsvinkler jeg selv havde til et middel til at fremleve det værdige menneske. Det foregik i dialog.
[00:10:44.0 @richter] Og det kan jo godt være det lyder som om, jamen hvad fanden har det med en kort serv i badminton at gøre og sådan noget. Men det har det jo i bund og grund, ikke? Fordi det er jo ikke kun en måde at spille badminton på, eller spille fodbold på, eller spille håndbold på.
[00:11:00.0 @richter] Og hvis man bare sætter det på spidsen: hvis man havde det princip, at du skal fandme gøre hvad jeg siger. Hvorfor det? Ja det kan være ligegyldigt, du skal gøre hvad jeg siger. Det er der jo ikke meget frigørende i. Det kan jo ikke nytte noget, hvis man ikke forstår det.
[00:11:18.0 @richter] Ikke at man skal stå og diskutere, om nu mener du jeg skal lave et halvliggende vristspark nu her med tilløb, eller hvordan skal jeg gøre det osv. Men du skal jo, hele den der udviklingsproces, det er jo med til at frigøre, at du kan få en aha-oplevelse.
[00:11:40.0 @richter] Og så man lige kan sige, hvad var det i grunden der gjorde, at nu er jeg i en situation hvor det har ændret sig fra noget ukendt til noget kendt. Og så, det kan godt være at jeg ikke står og tænker over det mens jeg er i gang med det, men bagefter også. Derfor er det jo vigtigt også i undervisningen, at man har evaluering. Hvad er det du oplever fordi vi gør det her?
[00:12:01.0 @richter] Og det tror jeg ikke. Det tænker jeg også fra mit eget idrætslivs oplevelse. Sådan ville man jo ikke sige det, som jeg har siddet og sagt det. Heller ikke sige som deltager: hvordan gik træningen i dag? Ja, men vi... det var jo den der med dialogpædagogik, du og vi. Det gør man jo ikke. Men man er jo nødt til at lave de overvejelser og sige: hvordan skaber jeg et godt hold, hvordan skaber jeg en god klasse, altså i undervisningen osv. Det gør man altså ikke ved at tilpasse.
[00:12:37.0 @lsolesen] Hvordan greb I sådan en relativt stor værdibaseret debat an i lærergruppen? Jeg kunne forestille mig, at der må alligevel have været nogle veje, inden I kom frem til det endelige.
[00:12:48.0 @richter] Nu sad vi jo tre i det udvalg, der sad og lavede det. Og i hvert fald sådan som jeg husker det, så havde vi selvfølgelig forskellige, ikke bare forskellige opfattelser, men forskellige indfaldsvinkler. Jeg mener også, at vi var inde og tog udgangspunkt i den franske revolution, og det lyder jo sådan lidt, lidt højtstemt, kan man sige.
[00:13:18.0 @richter] Men vi tog netop også udgangspunkt... nu nævnte jeg Paulo Freire, men vi tog jo også pædagogikken op i det hele taget. Jeg vil ikke sige pædagogikkens historie, men vi talte jo meget om pædagogik, kan vi sige. Også på den måde historie.
[00:13:44.0 @lsolesen] Så får I lavet det nye værdigrundlag. Ændrer det den måde, som I griber det hele an på? Eller havde I allerede bevæget jer den vej?
[00:14:01.0 @richter] Jeg synes, det er svært at sige, at den dag er skæringsdagen, hvor det træder i kraft. Det er jo en proces hele tiden. Vi havde jo også møder, vi havde jo også pædagogiske møder, som ikke var lærermøder. Der kunne komme folk ind, altså kapaciteter ind udefra, som kom med et oplæg. Jan Lindhardt, Leo Tandrup, for at nævne Werner Møller.
[00:14:37.0 @richter] På den måde fik vi drøftet nogle ting, som ikke bare var henlagt til de såkaldte almindelige lærermøder, som varede en times tid. Det her varede jo længere, også i tidsperspektiv end den aften, hvor det foregik. Det satte noget i gang.
[00:14:57.0 @richter] Tankesættet hos den enkelte, det blev også sporet ind på noget vi måske kendte i forvejen og andet som vi måtte sætte os ind i. Og der var ikke lige stor begejstring for at skulle drøfte de ting, men det flyttede noget efter min mening. Det gjorde det.
[00:15:17.0 @richter] Det er en tid man aldrig glemmer, en tid med gode minder, en tid med en dejlig hverdag.
[00:15:32.0 @lsolesen] Jeg hedder Lars Olesen, og du har lyttet til Vejle Idrætshøjskole Stemmer. I dag har jeg snakket med Jørgen Richter, som har været højskolelærer fra 1973 og indtil 2005.
[00:15:42.0 @lsolesen] Vi har i dag snakket om, hvordan diskussionerne omkring menneskesyn og idrætssyn for alvor blev sat på dagsordenen fra midt 80'erne og i starten af 90'erne og udmøntede sig i et værdigrundlag, vi på Vejle Idrætshøjskole stadig i let omskrevet version navigerer efter. Tak fordi du lyttede med.
[00:16:14.0 Outro]