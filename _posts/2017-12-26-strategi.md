---
title: Strategi 2018 - 2020
author: peter_sebastian_petersen
tags:
  - Årsskrift 2017
excerpt: "Her præsenterer vi retningen for Vejle Idrætshøjskole og Vejle Idrætsefterskole i perioden fra 2018 - 2020."
header:
  #image: /assets/images/unsplash-image-1.jpg
  #image_description: "A description of the image"
  #caption: "Photo credit: [**Unsplash**](https://unsplash.com)"
  #overlay_filter: 0.5 # same as adding an opacity of 0.5 to a black background
  #overlay_filter: rgba(255, 0, 0, 0.5)
  overlay_color: "#2ae"
  #cta_label: "<i class='fas fa-download'></i> Download strategien"
  #cta_url: "https://unsplash.com"
toc: true
sidebar:
  nav: "yearbook-2017"
---

Titlen kan lyde langhåret, men ikke desto mindre har strategiarbejdet siden 2010 været med til at sætte en retning for både Vejle Idrætshøjskole og Vejle Idrætsefterskole. Sammen med medarbejderne er vi kommet i mål med en strategi som skal give et pejlemærke for skolen indtil 2020 - og den giver allerede et lille afsæt med en lidt længerevarende strategi, der skal udarbejdes ift. 2030.

Overordnet lyder vores strategi som følger:

> Vi vil være Danmarks bedste Idrætsskoler
> _Målt på kvalitet, rammer og dannelse_

Det er delt op i fem konkrete arbejdsområder, som hver især er blevet formuleret af medarbejderne på skolerne.

## Skolens position

> ”Vi vil være Vejles Idrætsskoler”

* Vi vil være en dynamisk og innovativ samarbejdspartner i idrætslivet.
* Vi vil have borgere fra Vejle som ambassadører.
* Vi vil være en synlig del af livet i Vejle.

Vi vil styrke det lokale og nationale kendskab til vores skoler. Ved at skabe, udbygge og udvikle samarbejdsrelationer, hvor vi ikke kan undværes, mindsker vi vores sårbarhed.

Gennem relationer og samarbejder bliver vi synlige og aktiverer menneskers kærlighed til stedet. Vi vil gerne bidrage til samfundet.

## Bæredygtighed

> ”Vi vil være en grøn, miljøbevidst skole”

* som smitter af på brugernes viden og vaner.
* Hvor den grønne profil er tydelig, når man er på skolen og besøger skolen.

Vi vil være med til at passe på vores fælles klode og sætte et aftryk hos vores brugere, så de bærer et grøn budskab med videre ud i verden.

## Dynamiske medarbejdergrupper

> ”Vi vil være en arbejdsplads med fokus på trivsel og motivation”

* Vi vil være der, hvor det gør os glade at tænke på vores kollegaer fra alle afdelinger, og hvor oplevelsen af samarbejde og tillid til hinanden er i top.

* Vi vil føle os motiverede for at komme på arbejde. Kollegaer og samspillet med disse har betydning for vores motivation.

Formålet er at styrke de sociale og professionelle relationer mellem medarbejdere på arbejdspladsen. Vi vil forbedre kommunikationen og sikre, at alle kender alle.

## Elevrekruttering

> ”Vi vil være førende, fordi vi kan formidle et unikt produkt”

* Vi vil være et attraktivt valg, fordi vores produkt er tilpasset efterspørgslen og nye nicher/målgrupper.

* Målgruppen kender os, fordi markedsføringen er tilpasset målgruppen samt aktuelle muligheder og teknologier.

Vores formål er en effektiv og målrettet elevrekruttering, der sikrer øget vækst og fortsat udvikling. Vores ønske er at opretholde og forbedre vores unikke position på markedet samt at opleve venteliste på begge skoler - og til alle linjer på efterskolen.

## Finansiering

> ”Vi vil være en attraktiv, konkurrencedygtig og uafhængig idrætsskole”

* Vi vil skabe en finansiel ramme, som kan understøtte skolens overordnede vision.
* Vi skal vedligeholde og udbygge vores faciliteter således, at vi fremadrettet er en attraktiv og konkurrencedygtig skole.
* Finansieringsmuligheder er en kombination af drift og lånemuligheder

## Nu starter arbejdet med strategien

Således ser strategien for 2018-2020 altså overordnet ud. Medarbejderne på skolen arbejder videre med strategien, og i løbet af 2018 udmønter den sig i flere tiltag, som du kan læse om i næste årsskrift.

Ud over disse konkrete punkter så bruger vi også de næste tre år på at analysere og afdække, hvordan vi forventer at vores identitet som idrætsskoler skal se ud i perioden fra 2020 - 2030, så der bliver brugt masser af strategisk energi på skolen i øjeblikket.

Hvis du har kompetencer eller kan byde ind på nogle af de strategiske punkter, er du naturligvis velkommen til at kontakte skolen eller bruge kommentarerne. Vi går tilbage i arbejdstøjet.
