---
title: 25 år på Vejle Idræthøjskole
permalink: /aarsskrift/2019/niels-beck-jubilaeum/
author: peter_sebastian_petersen
category:
  - Årsskrift
tags:
  - Årsskrift 2019
excerpt: "Niels Beck fejrede i 2019 25 års jubilæum på Vejle Idrætshøjskole som pedel - og den eneste der kender alle afkroge på skolen."
header:
  overlay_color: "#2ae"
  overlay_image: &image /assets/images/yearbooks/2019/nb.jpg
  teaser: *image
sidebar:
  nav: "yearbook-2019"
toc: true
---

**Niels Pedel blev fejret i forbindelse med hans 25 års jubilæum.**

Den 1. december 2019, var en særlig dag på Vejle Idrætshøjskole og Idrætsefterskole, da vi for første gang i mange år fejrede en ansat som har været her i 25 år. 

Nedenstående er uddrag af den tale der blev holdt til Niels på dagen. Udover de ansatte deltog også to af de tidligere kollegaer fra pedelafdelingen, nemlig Aage Sørensen og Jørnn Rathleff, samt skolens forstander fra 1994 - Ole Worm. 

25 år - der er sket meget i verdenen omkring os, men bestemt også her på stedet. Men er der sket noget med dig, ja sikkert, men på mange måder tænker jeg du er den samme. Jo jo, noget er jo ændret, men grundlæggende.

I din ansøgning sendt til skolen i juni 1994, skriver du ikke meget om din personlighed, det billede virker ret troværdigt. Men du skriver dog følgende, du er vant til at være i kontakt med alle mulige typer af mennesker. Det har du da virkelig fået prøvet af her. Men det mest konkrete personlige du skriver er “jeg er et stille og roligt væsen”. I den anerkendelse du har fået fra dine kollegaer i foråret, står der bl.a. følgende: “Du er noget af det mest jyske man kan forestille sig (steady as a rock), rolig, god og lun. Du oversolgte dig bestemt ikke i din ansøgning. 

Ifølge kollegaerne kunne du bl.a. have tilføjet følgende: Du er meget fleksibel og loyal, du klarer alle udfordringer også at håndtere det pædagogiske personale, du er venlig, arbejdsom og hjælpsom.

Hvad man ikke helt kunne vide dengang i 1994, var efter min overbevisning at dit arbejde her blev meget mere end et arbejde og du blev meget mere end en pedel. Skolen blev en stor del af din livssil med alt hvad det indebærer, herunder også en sårbarhed, når specifikke relationer er gået lidt i knude eller når det er gået skidt for skolen. 

Du er tilfreds hvis du blot kan få et svar, gerne præcist - nej eller ja. Til tider påpeger du, at du næsten ikke kan huske hvornår du sidst har fået et nej, men som det går nu og med din ydmyghed, ja så er det vel ikke så ulogisk.

Som leder på en kombineret skole under den frie skoleform, ser jeg det som en ære at have en kollega som dig. 
