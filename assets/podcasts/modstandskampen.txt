[00:00:00.0 Intro]
[00:00:10.0 @lsolesen] Jeg hedder Lars Olesen og er viceforstander på Vejle Idrætshøjskole.
[00:00:14.0 @lsolesen] Du lytter til Vejle Idrætshøjskoles stemmer, hvor vi forsøger at blive klogere på højskolens historie.
[00:00:18.0 @lsolesen] Dette podcast er særligt, fordi det er en optagelse af en morgensamling, der blev holdt for eleverne på Vejle Idrætshøjskole.
[00:00:34.0 @lsolesen] Podcastet handler om det illegale arbejde på den jyske idrætsskole under 2. verdenskrig, hvor grundlæggeren Svend A. Thomsen havde en central rolle i at dokumentere modstandsarbejdet, og hvor også især vinterholdet fra 1944 havde en hel del aktive modstandsfolk.
[00:01:05.0 @lsolesen] Ja, godmorgen! Jeg håber, I har det rigtig godt. Klokken er nu 8.03. De her unge mennesker er nået altså ikke op på deres plads. Så det er dem, vi i dag kommer til at sende ud på de sabotageaktioner, der skal ske for at befri Danmark. Det er noget med at få sprængt nogle jernbaner. Det er noget med at få sprængt nogle bygninger, så vi kan få ødelagt Tysklands infrastruktur.
[00:01:41.0 @lsolesen] I år, da det 75 år siden, Vejle Idrætshøjskole blev stiftet under navnet Den Jyske Idrætsskole. Jeg er dykket helt utrolig meget ned i højskolens historie. Og jeg er blandt andet faldet over, at højskolen var en stor del af modstandskampen i 45.
[00:02:32.0 @lsolesen] Vi starter med at synge en sang, som blev først skrevet i 49, men den er helt sikkert inspireret af den opgave, der var på det her tidspunkt. Det her var skolesangen helt op til 1992 for den jyske idrætsskole. Frem i takt, unge stå fra den jyske idrætsskole. Du skal vide, vist og stole på, at vi kan nå vort mål.
[00:06:59.0 @lsolesen] Tyskerne, de erklærer os krig, de besætter os, og den danske regering udsender det her opråb til det danske folk. I opråbet står der: "Det er befolkningens pligt at afholde sig fra enhver modstand overfor disse tropper." Svend A. Thomsen og mange andre kan jo godt se, at der er noget på færde i Danmark, og der er en ungdom, som skal hærdes til de prøvelser, vi er ude for.
[00:07:59.0 @lsolesen] Han går i gang med tankerne om den jyske idrætsskole. I 1942 får han etableret højskolen, og det er altså under krigen. Fordi Svend O. Thomsen var en smalfilmsfotograf, så er der faktiske overleveringer fra hans tid på videomateriale. Noget af det blev filmet under den illegale periode, hvor den jyske idrætsskole var med til at hjælpe med modstanden.
[00:08:50.0 @lsolesen] Tormod Petersen, han var med i modstandskampen og var elev i 44-45. Han siger: "Når fjenden stod i vort land, kunne man ikke tale til de unge om kærlighed til fædrelandet, uden at være aktiv med i kamp mod fjenden. Derfor måtte skolen fra sin første begyndelse være med i det illegale arbejde."
[00:09:53.0 @lsolesen] Noget af det første man bygger, efter man har fået bygget hovedbygningen, det er faktisk, at man får renoveret en skydebane ude i skoven. Det at man skulle lære at skyde, var en del af den gymnastik og det man tænkte på det her tidspunkt.
[00:11:01.0 @lsolesen] I 1943 kommer augustoprøret, og så bliver det lidt mere legalt at lave modstand. Lige pludselig får modstandsfolkene medvind i en bredere del af den danske befolkning.
[00:11:44.0 @lsolesen] I starten af efteråret 1944 begynder man at arrestere det danske politi. Nogle af de her politifolk bliver elever her i stedet for at blive arresteret. De gemmer deres politiuniformer og bliver elever her. I kan se på elevbilledet, dem der hedder undergrunden 2. kompagni og undergrunden 5. kompagni. De har haft en rolle i modstandskampen.
[00:12:48.0 @lsolesen] Sådan her ser skolen ud i 1944. Ved skoven er der en lille finsk badstue. I forbindelse med den var der et rensningsanlæg, og der blev tit gemt forskellige våben. Jomsborg var en lille kursusbygning man byggede. I den foregik en del af de her illegale aktiviteter.
[00:13:44.0 @lsolesen] Ole Lindt blev indskrevet som elev her på højskolen, da hans gruppe i Sønderjylland blev afsløret. Her ser vi film fra den illegale kommandocentral nede i byen, som Svend O. Thomsen har optaget.
[00:15:14.0 @lsolesen] Der var et våbendepot lige ude i skoven. Her ser vi Ejvind Aasberg, Holger Denker og Tormod Petersen ude at kigge på våbendepotet. Svend O. Thomsen filmer det. Under krigen fik han smalfilm fra Frihedsrådet, fordi han kunne dokumentere modstanden. Her bærer de våben op mod skolen.
[00:17:22.0 @lsolesen] Her ser vi instruktion i våbenbrug i Jomsborg. Det er elever på skolen, der forestår instruktionen. Det er alvorlige våben, det ligner måske en bazooka. Grunden til det er filmet, er at man kan bruge filmene til at lære andre det. Man kan se instruktion i 10-15 forskellige våben og sprængstof.
[00:18:23.0 @lsolesen] På et tidspunkt er der problemer, og de skal have skjult nogle våben hurtigt. Svend O. Thomsen hjælper med at lave et nyt depot under gulvbrædderne under en af sengene i Jomsborg. Det var læreren Ross Sørensens seng. Han fik ikke noget at vide om det og blev rimelig vred, da han fandt ud af, at han havde ligget i flere måneder oven på sprængstof.
[00:19:40.0 @lsolesen] Ville Ejsfeldt var indskrevet som elev og lavede i april 1945 et håndboldkursus. Det var godt det regnede så meget, for ellers havde det været besynderligt, at håndboldkurset foregik indenfor, hvor de i virkeligheden lagde planer for modstandskampen.
[00:20:26.0 @lsolesen] 8. april bliver der taget 12 mand i Vejle. Man bliver nødt til at flytte våbendepoterne i en ambulance, mens man lader som om, der er en syg mand i den. Man planlagde en gengældelsesaktion for at befri de 12 mand, men tyskerne tog en anden vej.
[00:21:15.0 @lsolesen] 3. maj er man tæt på kapitulationen. Man får lov af Frihedsrådet til at gå ud og tage våben fra enlige tyskere. Holger Denker, leder af 2. kompagni, står alene tilbage i Jomsborg med ammunition i lommerne under en tysk razzia, men våbnene er skjult, og de finder intet.
[00:22:28.0 @lsolesen] Tyskerne finder Ejvind Aasbergs dagbog, hvor han har noteret deres aktiviteter, men heldigvis nåede de ikke at få den oversat fra dansk.
[00:22:46.0 @lsolesen] Over på Nørremarksgården boede Rask Nielsen. Man havde også gemt våben derover. Der kommer også en razzia omkring 1. maj, men de finder ikke de våben, der ligger dybt under halmen.
[00:23:33.0 @lsolesen] Højskolen var en del af den største jernbanesabotage under 2. verdenskrig: Tirsbæk-sprængningen. Modstandsbevægelsen i Vejle fik 400 kilo trotyl, som blev kørt op til skolen og gemt i rensningsanlægget.
[00:26:19.0 @lsolesen] Beskeden om den koordinerede sprængning kom med kodeordet "pølsepind". Det blev aldrig en helt koordineret sprængning, fordi der var for mange tyskere i området. Klokken halv et om natten gør Sigumfeldt klar til at sprænge de 350 kg trotyl i røret under banen. Det lykkedes i tredje forsøg at tænde lunterne, og jernbanen blev sprængt.
[00:28:46.0 @lsolesen] Så kapitulerer Tyskland i maj 1945. London melder: "Montgomery har i dette øjeblik meddelt, at de tyske tropper i Holland, Nordvesttyskland og Danmark har overgivet sig." Det får os til at hejse flaget på Vejle Idrætshøjskole. Betjentene fik deres uniformer på igen.
[00:30:10.0 @lsolesen] Jeg hedder Lars Olesen, du har lyttet til Vejle Idrætshøjskoles stemmer. Tak fordi du lyttede med.