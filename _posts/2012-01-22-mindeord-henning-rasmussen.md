---
title: "Med hatten i hånden"
author: ole_worm
tags:
  - mindeord
  - Henning Rasmussen
excerpt: "Ole Worm mindes Henning Rasmussen."
---

Der findes situationer, hvor vi bør stå med hatten i hånden. Her tænkes ikke royalt, men folkeligt

Det er sorgmodigt at vide, at Henning Rasmussen ikke mere er iblandt os.

Dette sker ved Hennings alt for tidlige død, nemlig i dyb respekt for det store og uegennyttige arbejde Henning har gjort for mange af os. Uden at skele til personlig vinding eller et ønske om prestige søgte Henning altid stilfærdigt, men stædigt og vedholdende løsninger, når der var brug for det.

Henning er fortsat en fornem og stovt rollemodel i det foreningsarbejde, der havde hans store kærlighed. Han vil derfor altid stå som forbillede i et ubetaleligt idrætsliv.

Selv havde jeg den store glæde at møde hans smittende optimisme. Ham har vi alle meget at takke for i vor fælles bestræbelse på at skabe noget for dansk ungdom. Uden hans virke havde Vejle Idrætshøjskole set anderledes ud i dag.

Æret være hans minde.

Ole Worm
Tidligere forstander
Vejle Idrætshøjskole

_Skrevet af Ole Worm - oprindeligt bragt på vih.dk._
