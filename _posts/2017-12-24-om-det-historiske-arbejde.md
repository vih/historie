---
title: Arkivet danner baggrund for det historiske arbejde
permalink: /aarsskrift/2017/historisk-arkiv/
author: lsolesen
category:
  - Årsskrift
tags:
  - Årsskrift 2017
excerpt: "I et jubilæumsår kommer man automatisk til at tænke på historien, fortællingerne og oplevelserne, der er gået forud. Lars Olesen fortæller om arbejdet med arkivet, det historiske website og samarbejdet med Stadsarkivet."
header:
  overlay_color: "#1aa2dd"
toc: true
sidebar:
  nav: "yearbook-2017"
---

**I et jubilæumsår kommer man automatisk til at tænke på historien, fortællingerne og oplevelserne, der er gået forud. Hvilke personer og hvilke tanker står vi på skuldrene af? Hvornår begyndte morgensamlingerne? Hvilke opture og nedture har der været? Alle disse spørgsmål fik mig også til at tænke på 100 års jubilæet, hvor de samme spørgsmål sikkert vil dukke frem. Men hvordan skal man om 25 år finde svarene?**
 
## Samling af alt arkivmaterialet

For at blive klogere på de forrige 75 års historie, men også for at sikre, at man om 25 år kan blive klogere på historien i dag, besluttede jeg mig for at gå i arkiverne. Og jeg skriver med vilje arkiverne, for det historiske materiale var spredt fire-fem steder på skolen - og det ene sted var nærmest værre end det andet ift. om materialet ville overleve flere år.

Den første øvelse var således at få samlet alt materialet et sted. Jeg oprettede et inspirationsfag på højskolen, vi kalde Vejle Idrætshøjskoles historie, og det blev allerførste opgave i faget.

Noget af materialet var sat i flyttekasser og samlet i lærerdepotet, men vi var også i skunken på anden sal og pedellerne havde også meget materiale spredt rundt omkring på skolen.

{% include figure
    image_path="https://lh3.googleusercontent.com/Ib_s2HAG1STGmIp9nnU6_oAyoXI-DH8TQctO_1KLUwiQABw1UXSXYnxF_CDhP6IEqnYMfVztNcerN5PS0OgnLN705YUYsYvmXS3VQ_49lV4_fFzvBHiBMHb_rjxv2OlKHEqYbr3WWSk"
    alt="Arkivet er flyttet ind i Globen."
    caption="Arkivet er flyttet ind i Globen." %}

Vi har indgået et samarbejde med _Vejle Stadsarkiv_, som har hjulpet med at give en skabelon og materialer til at få sorteret og katalogiseret materialet. Når vi har fået styr på hele arkivet, skal arkivet ned på Stadsarkivet, så vi sikrer at tingene ikke forsvinder i tilfældig oprydning.

## Sortering af billeder

En ting er alt papiret som naturligvis er en stor opgave med referater, vedtægter, regnskaber, ejendomspapirer og alt det andet.

Den allerstørste opgave er potentielt at få styr på vores billedmateriale. Vi har et utal af papirbilleder, forskellige former for lysbilleder mv., og meget af det er ikke sorteret i årstal - og det meste har ikke navne eller stedangivelser på.

{% include figure
    image_path="https://lh3.googleusercontent.com/JBTzsRgN4qJXFng3GVNAWkfhB1kgYggpP6sR9jtTO9mUHG_1A6lChybR6iuN-9bZfQ9_a2F5fUH2dW1AkoAuh6uNNuo5Ef1sVAbjgRg0m5KMHVXQ3O3V8X4RYUd-JM3CVQXZPAVQfO4"
    alt="Billederne i arkivet sorteres."
    caption="Billederne i arkivet sorteres." %}

Som du kan se på ovenstående billede, så er der en del at lave i vores arkiv med at få sorteret billederne i arkivet - og finde ud af hvornår de er fra, og hvad de forestiller.

Du er meget velkommen til at kigge forbi, hvis du synes det kunne være spændende at hjælpe med at få lidt styr på billederne, så vi kan få dem opbevaret fornuftigt. Vi har brug for hjælp både til scanning, sortering og beskrivelser af billederne, så der er nok at lave.

Du kan fx kigge lidt ned i de billeder, vi har fået scannet i vores [historiske fotoalbum](https://photos.app.goo.gl/v9mlKSmEyJsROObG3).

Du kan også melde dig gerne ind i [vores historiske Facebookgruppe](https://www.facebook.com/groups/655406751295188/), hvor vi undertiden lægger billeder op, som vi forsøger at finde ud af, hvad forestiller?

### Hvad gør man med trykklicheer?

Samtidig har vi en masse trykklicheer, som vi helt ærligt ikke helt ved, hvad vi skal gøre med? Nogen der ved, om man stadig kan få sådan nogle klicheer fremkaldt?

{% include figure
    image_path="https://lh3.googleusercontent.com/Q4d7lqw2Pi4uNlyVQqbq4NSx-Nyev0dRE5mBPoTMlX5cnFGZu1aE4k7W181NxXmI7WkXCALGaOexyJFy-SLf-i5CccQeAIX03yzjRkvsUsk_7rHWX9lew1R634EdqtOmPTLTX-1oLrg"
    alt="Billede af trykklicheer"
    caption="Hvad gør vi ved alle disse?" %}
 
## Digitalisering af video og lydbånd

Arkivet er fyldt med virkelig mange gamle medier med lyd- eller videoptagelser. Vi er i fuld gang med at digitalisere det, der er bevaringsværdigt, og i det hele taget finde ud af, hvad der er på båndene. Vi har bl.a. haft [Videokopi.dk](https://videokopi.dk) til at digitalisere 8mm og 16mm smalfilm og nogle lydspoler. Desuden fylder VHS-maskinen koblet til computeren på skrivebordet på viceforstanderens kontor. 

{% include figure
    image_path="https://lh3.googleusercontent.com/PvV_iGTm_pfPR66EPxt955I6nbiUq6sEDt8sOwbVPEFzlIfpqu9Lfu7xej8zL3ZpXtQZzkhsHZ4aQbgBSKGaZWraz10FnrUtwN6OGtxKcJKp6Dn-pUTQcMNFnxenYPNzgoyPJSFEfFE"
    alt="Vi er i fuld gang med at digitalisere VHS-båndene."
    caption="Vi er i fuld gang med at digitalisere VHS-båndene." %}

Du kan se, [en oversigt over, hvad vi allerede har digitaliseret](/digitalisering/).

Så snart tingene er identificeret og digitaliseret er planen også at aflevere det materiale til Vejle Stadsarkiv, så det kan blive opbevaret fornuftigt for eftertiden.

Hvis du kender noget til det, eller har nogle dage, hvor du hellere vil se gamle VHS-bånd end Netflix, så er du meget velkommen til at give et nap med.

Vi er naturligvis også meget interesserede, hvis du selv har nogle video- eller lydbånd, der kunne have historisk interesse.
 
## Nyere historiske materiale som allerede er digitalt

Vi har også en stor opgave i at finde ud af, hvordan vi håndterer arkiveringen af materiale siden omkring 2000, hvor fx billeder, film mv. efterhånden kun ligger i digital form. Hvordan sikrer vi materialet, så dem der kommer efter os også kan få et historisk indblik. 

Som altid er gode råd og hjælp usædvanligt velkomne, fx til en god måde at sortere eller opbevare på.

## Historisk website

En ting er naturligvis at have styr på alle stumperne - så det er muligt at finde finde tingene. Men det tager jo stadig virkelig lang tid, når man skal grave ned i det historiske materiale. Derfor har vi også udarbejdet et historisk website, som bl.a. Også indeholder en sektion med dette årsskrift.

- **Websitet forsøger at give et overblik.** For at forstå historien kan det være lettere at lave nogle overskrifter for de [forskellige perioder](/perioder/) - eller nogle [tidslinjer](/tidslinjer/) hvor man kan hænge begivenhederne op på. Vi arbejder fortsat for at danne os dette overblik, og ideer og hjælp er meget velkommen.

- **Websitet er bevaringsværdigt.** Websitet er lavet så det egentlig bare kan kopieres ud som filer og ikke kræver noget særligt for at kunne køre. _For de tekniske er det lavet i Jekyll, som er en statisk website generator, og det hostes hos [Github](https://github.com/vih/historie)._

- **Websitet indeholder mange indgange.** Der er mange måder at være interesseret i historie på. Derfor har vi også forsøgt at give websitet mange forskellige indgange. Vi har lavet nye artikler, samlet nogle artikler og indholdsfortegnelser fra de gamle årsskrifter, vi har lavet podcast, vi har samlet noget videomateriale og der er nogle historiske billeder.

- **Brugerne kan deltage.** Vi har implementeret kommentarer, så brugerne kan hjælpe med at give svar på de mange spændende spørgsmål

## Tidslinje

Der er mange måder at forstå historien på - og tidslinjer kan være med til at give et overblik. Vi har [planer om at lave en fysisk tidslinje](/plan-tidslinje/). Hvis du kunne tænke dig at deltage i arbejdet med at få lavet en tidslinje, så er du meget velkommen.

## Har du ideer og ubesvarede spørgsmål?

Det var også i alt dette oprydnings- og historiske arbejde, at tanken årsskriftet blev genfødt, fordi årsskrifterne fra 1944-2006 er et uvurderligt historisk vidnesbyrd - og en opsamling på hvert år, som man vanskeligt kan udlede af arkivet uden årsskrifterne.

[Hvis du har ideer](/ideer/) til historier, personer eller andet, det er vigtigt vi får talt med i løbet af jubilæumsåret, så skriv endelig.

Vi har oprettet en side med interessante spørgsmål, så man hurtigt kan få svar på det, man har lyst til ift. historien, men lige nu er det jo bare en række spørgsmål, vi tænker kunne være interessante i historisk øjemed.

Hvis du har nogle påtrængende spørgsmål til historien, så brug endelig kommentarerne på denne side, så vil vi forsøge at besvare dem.

[<i class="fab fa-facebook-f"></i> VIH Historiske Gruppe](https://www.facebook.com/groups/655406751295188/){: .btn .btn--facebook .btn--large}
