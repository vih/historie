[00:00:00.0 Intro]
[00:00:12.0 @lsolesen] Jeg hedder Lars Olesen, og jeg er viceforstander på Vejle Idrætshøjskole.
[00:00:15.0 @lsolesen] Du lytter til Vejle Idrætshøjskole Stemmer, der er et podcast, der gennem de interessante personligheder fra højskolens historie forsøger at gøre os klogere på højskolen.
[00:00:23.0 @lsolesen] Jeg sidder i dag her med Inger Christensen, som har haft en lang tilknytning til den jyske idrætsskole og Vejle Idrætshøjskole.
[00:00:28.0 @lsolesen] Hun har boet i nærheden, og hun har bl.a. været med i det udvalg, der planlagde vores årlige højskoledag, som blev startet af Signe Troelsen, der var lærer på den jyske idrætshøjskole i en årrække. Velkommen til, Inger.
[00:00:38.0 @ichristensen] Tak.
[00:00:50.0 @lsolesen] Kan du fortælle mere om dig selv og din tilknytning til Vejle Idrætshøjskole?
[00:00:54.0 @ichristensen] Ja, jeg har jo boet i Skovhytten fra 1978 til 2004. Men vi har som sådan ikke noget tilknyttelse til skolen. Vi arbejder ikke på skolen. Men man bliver jo påvirket af at være her jo. Min mand, han var tømrer, og jeg var kontor. Jeg sad på kontoret.
[00:12:2.0 @lsolesen] Og hvordan kom du sådan i kontakt med den jyske idrætsskole?
[00:01:26.0 @ichristensen] Jamen det kommer man jo, når man bor her omkring. Det kan man jo ikke lade være med. Og Signe Troelsen kom jo på besøg mange gange, når hun lige smuttede forbi. Og Signe kunne man jo ikke komme udenom, fordi hun kunne altid bruge en hånd. Det var skønt.
[00:01:47.0 @ichristensen] Så når vi havde Højskoledagen, så hjalp jeg hende med at skrive og rykke i og gøre ved. Lave planer. Der var mange ting. På selve dagen, der også skulle man være blæksprutte. Men det var sjovt.
[00:02:03.0 @lsolesen] Hvordan foregik planlægningen af de her dage?
[00:02:06.0 @ichristensen] Jamen, det foregik altid ude ved hende selv. Det hele var lagt an på hendes spisebord. Rigtig fint. Der var lagt et viskestykke på, så man ikke svinede på dugen. Og så var der lagt det, jeg skulle lave hver gang. Og så dikterede hun jo. Det var blyant, og det hele var lagt frem. Det var simpelthen sjovt. Men det er jo gået til mange timer. Og Signe har altid haft, at det skulle være i orden. Og det kunne jeg godt lide. Simpelthen godt lide, at der er styr på tingene.
[00:02:41.0 @lsolesen] Og hvornår startede du med at hjælpe?
[00:02:43.0 @ichristensen] Huha. Jamen, det er nok 30 år siden. 25-30 år siden. Jeg ved det ikke.
[00:02:52.0 @lsolesen] Og du fortsatte lidt med at hjælpe her, efter Signe døde?
[00:02:56.0 @ichristensen] Ja, jeg synes jo, det er sjovt. Og det er dejligt, at Ole og Hermild kører videre, synes jeg.
[00:03:02.0 @lsolesen] Så I er klar til en ny højskoledag her i 2018 også?
[00:03:04.0 @ichristensen] Orker ja. Det tror jeg vi er.
[00:03:08.0 @lsolesen] Hvad er særligt ved højskoledagene, synes du?
[00:03:11.0 @ichristensen] Det at se alle de der dejlige pensionister, glade mennesker, og de møder hinanden, og de får en snak. Altså det sociale i vores samfund, det synes jeg jo, det er rigtig, rigtig... det er meget værd. Det er mere værd, end man tror. Desværre så er jeg bange for, at det går lidt i fløjten. Men så er Højskoledagen jo et sted, hvor man kan blive ved med at holde det lidt i live. Bestemt. Så lang tid vi er her, der skal det nok gå. Altså vores generation, mener jeg.
[00:03:42.0 @lsolesen] Du fortalte også lige kort inden vi startede her, at du stadig er med i en idrætsforening, der blev startet på skolen for mange år siden. Kan du fortælle lidt om den?
[00:03:49.0 @ichristensen] Ja, i 1983, der startede Alice Grønborg en gymnastikforening. Og den hedder Mikos, og den kører endnu. Vi har to hold, vi har et herrehold, og vi har et damehold. Og vi kører nede på Rødkilde Gymnasium hver tirsdag aften. Det er damer og herrer på samme tid. Vi har hver vores hal. Og jeg har så fornøjelsen at have herrerne hver anden tirsdag aften. Jeg deler med Sonny Løvendahl, så vi har kanonen også. Og det er mændene, vi har.
[00:04:22.0 @lsolesen] Det lyder spændende. Jeg er sikker på, at Alice er glad for, at den stadigvæk kører.
[00:04:26.0 @ichristensen] Det tror jeg også, hun er. Jeg håber hun ved det.
[00:04:53.0 @lsolesen] Så har du fortalt lidt om det stråtægte hus, som ligger lige midt på skolens grund i virkeligheden. Eller det er jo ikke skolens grund, men lige midt i skolen. Kan du prøve at fortælle lidt om den historie, du kender til huset?
[00:05:06.0 @ichristensen] Altså, jeg ved, da skolen i sin tid startede, der skulle Svend Aage Thomsen have en lærer. Men han skulle bo på skolen. Og bopælspligt-halløj kunne han jo ikke få tilskud for, og der var ikke plads. Og så ville han købe enten Skovhytten eller det hus, der ligger over på den anden side, der hed Nørremarkseje dengang. Eller det gør den selvfølgelig stadigvæk. Men det, der ligger over på den anden side, der var der en Gartner Hansen. Og Svend Aage Thomsen, han løb fra den ene til den anden, for han ville have en af dem købt, for det var han nødt til. Og til sidst, så gav han sig ham her i Skovhytten. Og det er en datter, der har fortalt mig det.
[00:05:50.0 @ichristensen] Hun kom på besøg i 1995, tror jeg. Fik jeg pludselig besøg af hende. Hun er hjemme fra Sverige. Hun er på daværende tidspunkt 84. Og hun fortæller mig den historie, og det synes jeg er så sjovt. Jeg kan fortælle, at der er født og opvokset 11 børn nede i Skovhytten. De var 11. Jamen Jesus, tænkte jeg. Og hun fortalte... altså, hun gik sådan op i det, den her dame, for der var jo ikke vinkel på dengang. Det var bare én længe. Og der var heller ikke udnyttet ovenpå. Så kunne de rende op af sådan en stige i den ene ende af bryggerset – det havde man dengang – hen over loftet og ud af vinduet. Og så hoppede de ned på et tag, og der havde de grisene dernede. Jamen hun... hun fortalte virkelig så levende. Så det var dem, der boede der fra starten af. Prøv at tænk, 11 børn. Det er nogle børn i det hus der. Selvfølgelig har de ikke været hjemme alle sammen på en gang, for så mange børn må man da ikke få. Men ja.
[00:07:03.0 @ichristensen] Men så fortæller svigerinden mig også – og hendes mand var død i mellemtiden – og hun fortæller mig, at i 1978, da vi køber det, da var de også inde i billedet, men de kom for sent. De ville så gerne have købt det tilbage. Eller så det kunne komme ind i familien igen. Men det lykkedes jo ikke, for vi blev der næsten 30 år. Altså fra 1978 til 2004. Der var det jeg, der boede i Skovhytten. Og det synes jeg var en sjov historie, da hun kom på besøg. Jeg har ikke skrevet det ned nogen steder, men det står for mig, som var det i går, det skete. Min mand var død på det tidspunkt, så han oplevede det jo ikke.
[00:07:48.0 @ichristensen] Men så ved jeg også, at i 1968, der køber Bjarne Hauger og Bente Skovhytten. Altså den daværende forstander. Og han ville have, at bestyrelsen skulle købe huset, så det kunne komme ind under idrætsskolen. Men det ville bestyrelsen ikke. Så Bjarne Hauger sælger igen i 72 eller 73. For i 1974 kommer min mand derop og sætter nye vinduer i – termovinduer. Og det var til en ny ejer, og han hed Karsten Malmos, og hun hed Birgitte Rø Andersen. Og han var marketingschef ude i Billund, på LEGO, og hun var designer derude. Og så bor de der i små fem år. Ja, det er de der fire-fem år, de har boet der. Det er jo ikke ret længe. Men det er jo, fordi de flyttede til Canada på det tidspunkt. Så de sælger hele mollivitten. Jeg overtog alt deres gamle juletræspynt, kan jeg huske.
[00:09:06.0 @lsolesen] Hvordan har det været selv at bo i Skovhytten?
[00:09:08.0 @ichristensen] Dejligt, dejligt. Simpelthen. Jeg har altid følt, når jeg kørte ind på Nørremarksvej, så kørte man ind i sådan en portal. Jeg følte: her er fred herinde. Det var sådan noget mærkeligt... i alle årene. Og det gør jeg egentlig stadigvæk, når jeg kommer her. Jeg har haft det godt her. Svend Aage Thomsen, han gav 6.000 for huset. Og vi gav over 600.000, da vi købte.
[00:09:43.0 @lsolesen] Ja, jeg tror lige det har været udbudt til 2,5 million, da det blev solgt sidste gang.
[00:09:49.0 @ichristensen] Ja. Men dem, der købte af mig, det er jo dem, der bor i det nye hus nu. Og de har været her på idrætsskolen som elever. Det ved jeg ikke, om du ved?
[00:10:04.0 @lsolesen] Jo, det ved jeg godt.
[00:10:05.0 @ichristensen] Ja. Og så da de så, at det her hus var til salg, så tænkte de: det kunne de godt tænke sig. Men de var jo nu længe om en bestemmelse, fordi de var jo ikke pensioneret på det tidspunkt. Så de trak den jo lidt, så det varede jo lidt, inden jeg fik det solgt. Og det synes jeg var en sjov historie. Og så har de inviteret os ind bagefter og se, hvad de har fået lavet. Det synes jeg var rigtig, rigtig sjovt. Det har jo kostet mange penge, det kan jeg godt se. Men det er jo dejligt, at der er nogen, der vil gøre noget ved det.
[00:10:38.0 @lsolesen] Det er nemlig en sjov historie at blive kærester på højskolen, og så ende med at bo midt i højskolen.
[00:10:44.0 @ichristensen] Ja, og så tænk på, jeg tror da de var der i 60'erne, de var elever, så det synes jeg er rigtig sjovt. Men de har da nok også fået et dejligt hus, det nye. Men lige dengang, jeg hørte det, sagde jeg til Ole: ej, det kan de da ikke komme i tanke om.
[00:11:13.0 @lsolesen] Har du andre oplevelser i forbindelse med skolen, som du kunne have lyst til at dele?
[00:11:19.0 @ichristensen] Altså der var jo Svend Aage Thomsen, og så min mands onkel. De har jo dyrket atletik sammen. Og min mands onkel, han blev i hvert fald danmarksmester, det var jo fint. Det var jo i deres helt grønne, unge dage. Så kom de meget sammen. Ja. Så onkel Egon elskede at komme heroppe i Skovhytten, fordi han følte jo, at her er han jo kommet, siden han var ganske ung. Så det resulterede i, at da vi flyttede op i 78, så malede han vores hus. Vi har det dejligste billede derhjemme af Skovhytten. Ja, det burde jeg jo egentlig have taget med, fordi det burde du se.
[00:12:06.0 @lsolesen] Så det var din onkel, der malede?
[00:012:08.0 @ichristensen] Ja, min mands onkel. Det hænger lige over vores fjernsyn, for så er jeg jo "hjemme". Men jeg bor jo noget dejligt nu. Jeg bor også et sted med stråtag og gammelt hus.
[00:12:23.0 @lsolesen] Og stadigvæk her i Vejle?
[00:12:24.0 @ichristensen] Ja, jeg bor ude på landet og har vidder, har udsigt. Her har jeg jo skoven at være i.
[00:12:30.0 @lsolesen] Så du gik fra portalen, du kunne køre ind i, til at få udsigten?
[00:12:34.0 @ichristensen] Ja, og få vinden. Og jeg har altid syntes, det var dejligt at være herinde. Og jeg kan huske, at min datter sagde, at det er så mørkt her. Og så er jeg kommet ud i lyset, det kunne jeg godt fornemme, da jeg kom dertil.
[00:12:57.0 @lsolesen] Jeg hedder Lars Olesen, du har lyttet til Vejle Idrætshøjskole Stemmer. I dag har jeg snakket med Inger Christensen, som blandt andet har hjulpet på Højskoledagen i mange år, og også har boet i det stråtægte hus, som ligger lige midt i skolen. Tak fordi du lyttede med.