---
title: "Morgensang"
author: anders_krintel
category:
  - Sange
excerpt: "Morgensang skrevet af Anders Krintel, fordi Højskolesangbogen har for få morgensange, og man trænger til at våbne op på Ørnebjerget."
permalink: /sang/morgensang-2003/
toc: true
---

**Musik**: Anders Krintel  
**Tekst**: Anders Krintel

<audio controls>
  <source src="https://drive.google.com/uc?id=10z1HTlpdZQlIPun8qyFF_HkeSeURjsbZ" type="audio/mpeg">
  Your browser does not support the audio element.
</audio>

## Tekst

Når solen kravler ind i fjorden  
frem bag Æbelø  
Er det tid for nattens rim på græsset  
budet om at tø  

Og lyset vokser frem og stråler  
mildt på ørnens bjerg  
Disens dyne bliver løftet bort fra  
morgenens våde træ'r  

Da lister månen væk i skoven  
for at blunde lidt  
Giver tegn til vores gærdesmutte  
om at passe sit  

Se dette morgenlys er vores  
og ved det skal vi  
kæmpe kampe, tænke tanker ud af  
solens energi  

Så fløjter vores gærdesmutte  
dagens leg i gang  
Globens røde spejl gi'r lys og tegn til  
dagens morgensang  

## Noder

{% include figure image_path="https://drive.google.com/uc?id=1OpopYnTFMQoK7rSJbKev0kxVBJG2SuDf" caption="Skolesang skrevet i forbindelse med indvielsen af Globen" alt="Skolesang skrevet i forbindelse med indvielsen af Globen" %}

[<i class='far fa-file-pdf'></i> Download noder som PDF](https://drive.google.com/uc?id=1HZ1wsNG2pKX_UVe7tKgiimPZZIkd3Gh_){: .btn .btn--danger .btn--primary .btn--large}

## Om morgensangen

Da jeg var lærer på Vejle Idrætshøjskole, var der 23 morgensange i _Højskolesangbogen_. Det er ikke meget, eftersom netop morgensangen er en så vigtig del af højskolelivet på Vejle Idrætshøjskole ved morgensamlingerne. 

Nuvel, så synger man jo andre sange og salmer, men gengang ønskede jeg blot lidt mere morgen dér om morgenen i _Globen_ blandt badesandalerne og morgenhåret. 

Det er som om, at morgener er noget særligt der på toppen af skoven oppe ved ørnens bjerg. Der hviler en helt særlig poesi over skoven. En poesi der tiltrækker sig opmærksomheden og dårligt lader sig kue af støjen fra motorvejen. Støjen fra vejen bliver - hvis man vil - let overdøvet af stilheden fra skoven. 

Og så er der lyset, fjorden og fuglene. Det hele skal med i VIH-sangene, for det handler om at være til stede. Det handler om at tage det ind. Først når man har opdaget gærdesmutterne, morgensolen i Globens blanke stål og den svage duft af fjord når der er søndenvind, er man på højskole. 

Først når man er åben på alle frekvenser, bliver man ramt af højskolens _x-faktor_: ånden. Sangene skal hjælpe os den vej.

Det er fællessangen om morgenen i Globen, der får os til at ånde som en samlet organisme og gøre os klar til endnu en dag i fællesskabet.

_Sangen er skrevet af Anders Krintel til Vejle Idrætshøjskole i 2003._
