---
title: Velkommen til Årsskriftet 2019
permalink: /aarsskrift/2019/indledning/
author: lsolesen
category:
  - Årsskrift
tags:
  - Årsskrift 2019
excerpt: "Vi holder stadig jubilæum på Vejle Idrætshøjskole. Lars Olesen, viceforstander, fortæller lidt om indholdet i årsskriftet."
header:
  overlay_color: "#1aa2dd"
  teaser: &image //images.weserv.nl/?url=https://drive.google.com/uc?id=0B2r5iwetmG48WkZwVk11UTlmM2dobzNfLUVqeVdZbDNtWXhB&w=300
  overlay_image: //images.weserv.nl/?url=https://drive.google.com/uc?id=0B2r5iwetmG48WkZwVk11UTlmM2dobzNfLUVqeVdZbDNtWXhB&w=2000
toc: true
sidebar:
  nav: "yearbook-2019"
---

Igen byder vi velkommen til et årsskrift for Vejle Idrætshøjskole. 

I år kan du læse et interview med Lars Kjærsgaard, der fortæller lidt om sin tid som forstander på skolen fra 2007-2009. Vi får også historien om, hvordan Niels Henning var den afgørende stemme på sit allerførste bestyrelsesmøde.

2019 var også året for en række jubilæer på skolen. Thea Storm Henriksen kunne fejre 10 år som højskolelærer, og hun fortæller lidt om, hvordan det har været. Niels Bech kunne fejre hele 25 år som pedel på skolen, og vi har samlet lidt historier fra den tid.

2019 blev også året, hvor friluftsbadet fra 1958 endelig blev færdig med sin tiltrængte ombygning til en biologisk renset svømmesø og så småt taget i brug. Det fortæller forstander Ole Damgaard lidt mere om i Årets gang. At friluftsbadet nu er bæredygtigt hænger godt sammen med vores strategi om, at bæredygtighed skal fylde meget mere på skolen. Jeg skriver selv lidt om status på dette arbejde.

Mika Lund har skrevet et indlæg til [Højskolens 10 bud](https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/products/search?query=h%C3%B8jskolens+10+bud), som handler om teambuilderlinjen, og hvordan vi arbejder med den. Desuden fortæller Lars Olesen lidt om vores evalueringsform, Most Significant Change, og du får lov til at høre, hvad eleverne tænker om at gå på højskole i 2019.

Formand for Elevforeningen, Carl-Emil Clausen, fortæller om arbejdet i elevforeningen, og deres nye ideer for at knytte de tidligere elever endnu tættere på skolen. Elevforeningen er virkelig en stor ressource for skolen.

Endelig kan du se lidt billeder fra, da flyglet i Globen blev renoveret, og læse lidt om historien bag flyglet. I samme øjeblik kan du tænke tilbage på nogle af [højskolens sange](/sange/).

{% include video provider="youtube" id="8u1yR2rBCAY" %}

Tak fordi du læser med og interesserer dig for livet på Vejle Idrætshøjskole. Hvis du har ideer til emner, som vi skal behandle i 2020, så er du meget velkommen til at skrive til os eller bruge kommentarerne.

## Hvad kan du læse om?

{% assign site_posts = site.posts | where: "tags", "Årsskrift 2019" | sort: "date" | shift %}

<dl>
{% for post in site_posts %}
  <dt><a href="{{ post.url | relative_url }}" rel="permalink">{{ post.title }}</a></dt>
  <dd>{{ post.excerpt }}</dd>
{% endfor %}
</dl>
