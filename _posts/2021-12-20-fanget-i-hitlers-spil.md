---
title: Fanget i Hitlers spil
permalink: /aarsskrift/2021/fanget-i-hitlers-spil/
author: lsolesen
category:
  - Årsskrift
tags:
  - Årsskrift 2021
excerpt: "Lars Olesen, viceforstander, skriver om DR-dokumentaren Fanget i Hitlers spil fra DR2, som blev sendt i løbet af 2021."
header:
  teaser: /assets/images/yearbooks/2021/svaat.jpg
toc: true
sidebar:
  nav: "yearbook-2021"
---

Historiker og journalist Adam Holm forsøger i Fanget I Hitlers spil fra DR.TV at opklare, hvad der skete, da nogle af Danmarks største sportsfolk havnede i et ideologisk magtspil, hvor de var fanget mellem medaljedrømme og politisk udnyttelse i Hitlers rige.

DR har været i arkiverne og kigget på, hvordan nogle af datidens største sportsstjerner forholdt sig til deres idræt og at blive udnyttet som en brik i det politiske spil og den tyske propaganda-maskine omkring 2. verdenskrig.

{% include figure image_path="/assets/images/yearbooks/2021/fanget-i-hitlers-spil-dr-2021.png" caption="Du kan streame Fanget i Hitlers spil fra [dr.dk](https://www.dr.dk/drtv/serie/fanget-i-hitlers-spil-_-danske-sportsstjerners-dilemma_233638)." %}

Du kan se en teaser for serien her her fra DR2.

<iframe src="https://www.facebook.com/plugins/video.php?height=476&href=https%3A%2F%2Fwww.facebook.com%2Fdr2tv%2Fvideos%2F503062507373135%2F&show_text=false&width=476&t=0" width="600" height="476" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

## Medalje eller samvittighed

I afsnit 3 af serien er Svend Aage Thomsen, som var en af datidens største atletikstjerner, i seriens søgelys. I beskrivelsen af afsnittet sår følgende.

> Danmark er besat og Nazityskland gør alt for at fange danske atleter ind i deres ideologiske spind. Atletikstjernen Svend Aage Thomsen er en af dem, der modtager talrige invitationer fra tyskerne, men hvor langt ender han med at gå i jagten på medaljer? Adam Holm går på opdagelse i en skamplet på dansk idrætshistorie, og forsøger at opklare hvad der skete, da en række af Danmarks største sportsfolk havnede i et ideologisk magtspil: Fanget mellem medaljedrømme og politisk udnyttelse.

--- <cite>[DR.dk](https://www.dr.dk/drtv/episode/fanget-i-hitlers-spil-_-danske-sportsstjerners-dilemma_-medalje-eller-samvittighed_233712)</cite>

Adam Holm og redaktionen bag programmet ringede til mig for at få lidt flere informationer omkring Svend Aage Thomsen i almindelighed, men i særdeleshed hans forholden sig til det tyske rige og krigen.

Svend Aage Thomsen har heldigvis skrevet en del i årsskrifterne fra 1942 - 1948 omkring krigen, og vi ved at en nogle af eleverne på vinterholdet 1944 var en af modstandsbevægelsen.

Men vi har ikke så mange vidnesbyrd om Svend Aage Thomsen og krigen før årsskrifterne.

Jeg fortalte naturligvis, hvad jeg har gravet frem i arkiverne, årsskrifterne og filmene.

Men det er også rigtig interessant, at redaktionen bag dokumentaren har kigget på årene inden. Derfor bør du, hvis du er det mindste interesseret i historie, tage et kig i dokumentaren.

## Atleter klemt mellem sport og nazisme

I [Kristeligt Dagblad](https://www.kristeligt-dagblad.dk/kultur/dr-dokumentar-viser-veloplagt-hvordan-danske-atleter-blev-klemt-mellem-sport-og-nazisme) kalder Jeppe Krogsgaard Christensen det en fascinerende og foruroligende skildring af danske idrætsfolks skæbnevalg op mod OL i Berlin i 1936.

{% include figure image_path="/assets/images/yearbooks/2021/svaat.jpg" caption="Atletikstjernen Svend Aage Thomsen (1911-1961), der her ses på stadion til OL i Berlin i 1936, er en af de fire portrætterede sportsatleter, som DR-dokumen-taren ”Fanget i Hitlers spil” er bygget op om. – Foto: Eddy Media/DR" %}

Jeppe Krogsgaard Christensen drager paralleller til de etiske udfordringer fodboldspillere står med i forhold til VM i fodbold i Qatar. Kan man tillade sig som sportsudøver og som land at sende sine idrætsfolk til lande, hvor menneskerettigheder og moral tilsidesættes?

Hvordan skal idrætten forholde sig til politik, når de udemærket ved, at sportsbegivenheder bruges som et led i markedsføring og propaganda for de enkelte lande?

## Konklusion

Du kan danne dig dit eget indtryk af, hvordan Svend Aage Thomsen forholder sig til det tyske rige, mens han var en af de ypperste atletikudøvere i landet - og allerede var i gang med at forme tankerne om at bygge en idrætsskole i Jylland.
